舍利子！一切陀羅尼門無所有故，前、後、中際菩薩摩訶薩不可得；一切三摩地門無所有故，前、後、中際菩薩摩訶薩不可得。一切陀羅尼門空故，前、後、中際菩薩摩訶薩不可得；一切三摩地門空故，前、後、中際菩薩摩訶薩不可得。一切陀羅尼門遠離故，前、後、中際菩薩摩訶薩不可得；一切三摩地門遠離故，前、後、中際菩薩摩訶薩不可得。一切陀羅尼門無自性故，前、後、中際菩薩摩訶薩不可得；一切三摩地門無自性故，前、後、中際菩薩摩訶薩不可得。何以故？舍利子！一切陀羅尼門、一切三摩地門無所有、空、遠離、無自性中，前、後、中際菩薩摩訶薩皆不可得故。舍利子！非一切陀羅尼門、一切三摩地門無所有有異，非一切陀羅尼門、一切三摩地門空有異，非一切陀羅尼門、一切三摩地門遠離有異，非一切陀羅尼門、一切三摩地門無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。舍利子！若一切陀羅尼門、一切三摩地門無所有，若一切陀羅尼門、一切三摩地門空，若一切陀羅尼門、一切三摩地門遠離，若一切陀羅尼門、一切三摩地門無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法，無二無二分。舍利子！由此緣故，我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。
舍利子！內空無所有故，前、後、中際菩薩摩訶薩不可得；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空無所有故，前、後、中際菩薩摩訶薩不可得。內空空故，前、後、中際菩薩摩訶薩不可得；外空乃至無性自性空空故，前、後、中際菩薩摩訶薩不可得。內空遠離故，前、後、中際菩薩摩訶薩不可得；外空乃至無性自性空遠離故，前、後、中際菩薩摩訶薩不可得。內空無自性故，前、後、中際菩薩摩訶薩不可得；外空乃至無性自性空無自性故，前、後、中際菩薩摩訶薩不可得。何以故？舍利子！內空乃至無性自性空無所有、空、遠離、無自性中，前、後、中際菩薩摩訶薩皆不可得故。舍利子！非內空乃至無性自性空無所有有異，非內空乃至無性自性空空有異，非內空乃至無性自性空遠離有異，非內空乃至無性自性空無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。舍利子！若內空乃至無性自性空無所有，若內空乃至無性自性空空，若內空乃至無性自性空遠離，若內空乃至無性自性空無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法，無二無二分。舍利子！由此緣故，我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。
舍利子！真如無所有故，前、後、中際菩薩摩訶薩不可得；法界、法性、不虛妄性、不變異性、不思議界、虛空界、斷界、離界、滅界、平等性、離生性、法定、法住、無性界、無相界、無作界、無為界、安隱界、寂靜界、本無、實際無所有故，前、後、中際菩薩摩訶薩不可得。真如空故，前、後、中際菩薩摩訶薩不可得；法界、法性乃至本無、實際空故，前、後、中際菩薩摩訶薩不可得。真如遠離故，前、後、中際菩薩摩訶薩不可得；法界、法性乃至本無、實際遠離故，前、後、中際菩薩摩訶薩不可得。真如無自性故，前、後、中際菩薩摩訶薩不可得；法界、法性乃至本無、實際無自性故，前、後、中際菩薩摩訶薩不可得。何以故？舍利子！真如、法界乃至本無、實際無所有、空、遠離、無自性中，前、後、中際菩薩摩訶薩皆不可得故。舍利子！非真如、法界乃至本無、實際無所有有異，非真如、法界乃至本無、實際空有異，非真如、法界乃至本無、實際遠離有異，非真如、法界乃至本無、實際無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。舍利子！若真如、法界乃至本無、實際無所有，若真如、法界乃至本無、實際空，若真如、法界乃至本無、實際遠離，若真如、法界乃至本無、實際無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法，無二無二分。舍利子！由此緣故，我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。
舍利子！聲聞乘無所有故，前、後、中際菩薩摩訶薩不可得；聲聞乘空故，前、後、中際菩薩摩訶薩不可得；聲聞乘遠離故，前、後、中際菩薩摩訶薩不可得；聲聞乘無自性故，前、後、中際菩薩摩訶薩不可得。何以故？舍利子！聲聞乘無所有、空、遠離、無自性中，前、後、中際菩薩摩訶薩皆不可得故。舍利子！非聲聞乘無所有有異，非聲聞乘空有異，非聲聞乘遠離有異，非聲聞乘無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。舍利子！若聲聞乘無所有，若聲聞乘空，若聲聞乘遠離，若聲聞乘無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法，無二無二分。舍利子！由此緣故，我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。
舍利子！獨覺乘無所有故，前、後、中際菩薩摩訶薩不可得；獨覺乘空故，前、後、中際菩薩摩訶薩不可得；獨覺乘遠離故，前、後、中際菩薩摩訶薩不可得；獨覺乘無自性故，前、後、中際菩薩摩訶薩不可得。何以故？舍利子！獨覺乘無所有、空、遠離、無自性中，前、後、中際菩薩摩訶薩皆不可得故。舍利子！非獨覺乘無所有有異，非獨覺乘空有異，非獨覺乘遠離有異，非獨覺乘無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。舍利子！若獨覺乘無所有，若獨覺乘空，若獨覺乘遠離，若獨覺乘無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法，無二無二分。舍利子！由此緣故，我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。
舍利子！大乘無所有故，前、後、中際菩薩摩訶薩不可得；大乘空故，前、後、中際菩薩摩訶薩不可得；大乘遠離故，前、後、中際菩薩摩訶薩不可得；大乘無自性故，前、後、中際菩薩摩訶薩不可得。何以故？舍利子！大乘無所有、空、遠離、無自性中，前、後、中際菩薩摩訶薩皆不可得故。舍利子！非大乘無所有有異，非大乘空有異，非大乘遠離有異，非大乘無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。舍利子！若大乘無所有，若大乘空，若大乘遠離，若大乘無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法，無二無二分。舍利子！由此緣故，我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。
尒時，具壽善現復答舍利子言：如尊者所云何緣故說色等無邊故，當知菩薩摩訶薩亦無邊者，舍利子！色如虛空，受想行識如虛空。所以者何？舍利子！如虛空，前際不可得，後際不可得，中際不可得，以彼中邊不可得故，說為虛空。色受想行識亦如是，前際不可得，後際不可得，中際不可得。何以故？色性空故，受想行識性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：色無邊故，當知菩薩摩訶薩亦無邊；受想行識無邊故，當知菩薩摩訶薩亦無邊。
舍利子！眼處如虛空，耳鼻舌身意處如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。眼耳鼻舌身意處亦如是，前際不可得，後際不可得，中際不可得。何以故？眼處性空故，耳鼻舌身意處性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：眼處無邊故，當知菩薩摩訶薩亦無邊；耳鼻舌身意處無邊故，當知菩薩摩訶薩亦無邊。
舍利子！色處如虛空，聲香味觸法處如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。色聲香味觸法處亦如是，前際不可得，後際不可得，中際不可得。何以故？色處性空故，聲香味觸法處性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：色處無邊故，當知菩薩摩訶薩亦無邊；聲香味觸法處無邊故，當知菩薩摩訶薩亦無邊。
舍利子！眼界如虛空，色界、眼識界及眼觸、眼觸為緣所生諸受如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。眼界乃至眼觸為緣所生諸受亦如是，前際不可得，後際不可得，中際不可得。何以故？眼界性空故，色界乃至眼觸為緣所生諸受性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：眼界無邊故，當知菩薩摩訶薩亦無邊；色界乃至眼觸為緣所生諸受無邊故，當知菩薩摩訶薩亦無邊。
舍利子！耳界如虛空，聲界、耳識界及耳觸、耳觸為緣所生諸受如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。耳界乃至耳觸為緣所生諸受亦如是，前際不可得，後際不可得，中際不可得。何以故？耳界性空故，聲界乃至耳觸為緣所生諸受性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：耳界無邊故，當知菩薩摩訶薩亦無邊；聲界乃至耳觸為緣所生諸受無邊故，當知菩薩摩訶薩亦無邊。
舍利子！鼻界如虛空，香界、鼻識界及鼻觸、鼻觸為緣所生諸受如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。鼻界乃至鼻觸為緣所生諸受亦如是，前際不可得，後際不可得，中際不可得。何以故？鼻界性空故，香界乃至鼻觸為緣所生諸受性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：鼻界無邊故，當知菩薩摩訶薩亦無邊；香界乃至鼻觸為緣所生諸受無邊故，當知菩薩摩訶薩亦無邊。
舍利子！舌界如虛空，味界、舌識界及舌觸、舌觸為緣所生諸受如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。舌界乃至舌觸為緣所生諸受亦如是，前際不可得，後際不可得，中際不可得。何以故？舌界性空故，味界乃至舌觸為緣所生諸受性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：舌界無邊故，當知菩薩摩訶薩亦無邊；味界乃至舌觸為緣所生諸受無邊故，當知菩薩摩訶薩亦無邊。
舍利子！身界如虛空，觸界、身識界及身觸、身觸為緣所生諸受如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。身界乃至身觸為緣所生諸受亦如是，前際不可得，後際不可得，中際不可得。何以故？身界性空故，觸界乃至身觸為緣所生諸受性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：身界無邊故，當知菩薩摩訶薩亦無邊；觸界乃至身觸為緣所生諸受無邊故，當知菩薩摩訶薩亦無邊。
舍利子！意界如虛空，法界、意識界及意觸、意觸為緣所生諸受如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。意界乃至意觸為緣所生諸受亦如是，前際不可得，後際不可得，中際不可得。何以故？意界性空故，法界乃至意觸為緣所生諸受性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：意界無邊故，當知菩薩摩訶薩亦無邊；法界乃至意觸為緣所生諸受無邊故，當知菩薩摩訶薩亦無邊。
舍利子！地界如虛空，水火風空識界如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。地水火風空識界亦如是，前際不可得，後際不可得，中際不可得。何以故？地界性空故，水火風空識界性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：地界無邊故，當知菩薩摩訶薩亦無邊；水火風空識界無邊故，當知菩薩摩訶薩亦無邊。
舍利子！苦圣諦如虛空，集滅道圣諦如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。苦集滅道圣諦亦如是，前際不可得，後際不可得，中際不可得。何以故？苦圣諦性空故，集滅道圣諦性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：苦圣諦無邊故，當知菩薩摩訶薩亦無邊；集滅道圣諦無邊故，當知菩薩摩訶薩亦無邊。
舍利子！無明如虛空，行、識、名色、六處、觸、受、愛、取、有、生、老死愁嘆苦憂惱如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。無明乃至老死愁嘆苦憂惱亦如是，前際不可得，後際不可得，中際不可得。何以故？無明性空故，行乃至老死愁嘆苦憂惱性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：無明無邊故，當知菩薩摩訶薩亦無邊；行乃至老死愁嘆苦憂惱無邊故，當知菩薩摩訶薩亦無邊。
舍利子！布施波羅蜜多如虛空，凈戒、安忍、精進、靜慮、般若波羅蜜多如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。布施、凈戒、安忍、精進、靜慮、般若波羅蜜多亦如是，前際不可得，後際不可得，中際不可得。何以故？布施波羅蜜多性空故，凈戒、安忍、精進、靜慮、般若波羅蜜多性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：布施波羅蜜多無邊故，當知菩薩摩訶薩亦無邊；凈戒、安忍、精進、靜慮、般若波羅蜜多無邊故，當知菩薩摩訶薩亦無邊。
舍利子！四靜慮如虛空，四無量、四無色定如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。四靜慮、四無量、四無色定亦如是，前際不可得，後際不可得，中際不可得。何以故？四靜慮性空故，四無量、四無色定性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：四靜慮無邊故，當知菩薩摩訶薩亦無邊；四無量、四無色定無邊故，當知菩薩摩訶薩亦無邊。
舍利子！八解脫如虛空，八勝處、九次第定、十遍處如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。八解脫、八勝處、九次第定、十遍處亦如是，前際不可得，後際不可得，中際不可得。何以故？八解脫性空故，八勝處、九次第定、十遍處性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：八解脫無邊故，當知菩薩摩訶薩亦無邊；八勝處、九次第定、十遍處無邊故，當知菩薩摩訶薩亦無邊。
舍利子！四念住如虛空，四正斷、四神足、五根、五力、七等覺支、八圣道支如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。四念住乃至八圣道支亦如是，前際不可得，後際不可得，中際不可得。何以故？四念住性空故，四正斷乃至八圣道支性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：四念住無邊故，當知菩薩摩訶薩亦無邊；四正斷乃至八圣道支無邊故，當知菩薩摩訶薩亦無邊。
舍利子！空解脫門如虛空，無相、無愿解脫門如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。空、無相、無愿解脫門亦如是，前際不可得，後際不可得，中際不可得。何以故？空解脫門性空故，無相、無愿解脫門性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：空解脫門無邊故，當知菩薩摩訶薩亦無邊；無相、無愿解脫門無邊故，當知菩薩摩訶薩亦無邊。
舍利子！五眼如虛空，六神通如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。五眼、六神通亦如是，前際不可得，後際不可得，中際不可得。何以故？五眼性空故，六神通性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：五眼無邊故，當知菩薩摩訶薩亦無邊；六神通無邊故，當知菩薩摩訶薩亦無邊。
舍利子！佛十力如虛空，四無所畏、四無礙解、大慈大悲大喜大舍、十八佛不共法、一切智、道相智、一切相智如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。佛十力乃至一切相智亦如是，前際不可得，後際不可得，中際不可得。何以故？佛十力性空故，四無所畏乃至一切相智性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：佛十力無邊故，當知菩薩摩訶薩亦無邊；四無所畏乃至一切相智無邊故，當知菩薩摩訶薩亦無邊。
舍利子！無忘失法如虛空，住舍性如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。無忘失法、住舍性亦如是，前際不可得，後際不可得，中際不可得。何以故？無忘失法性空故，住舍性性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：無忘失法無邊故，當知菩薩摩訶薩亦無邊；住舍性無邊故，當知菩薩摩訶薩亦無邊。
舍利子！一切陀羅尼門如虛空，一切三摩地門如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。一切陀羅尼門、一切三摩地門亦如是，前際不可得，後際不可得，中際不可得。何以故？一切陀羅尼門性空故，一切三摩地門性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：一切陀羅尼門無邊故，當知菩薩摩訶薩亦無邊；一切三摩地門無邊故，當知菩薩摩訶薩亦無邊。
舍利子！內空如虛空，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。內空乃至無性自性空亦如是，前際不可得，後際不可得，中際不可得。何以故？內空性空故，外空乃至無性自性空性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：內空無邊故，當知菩薩摩訶薩亦無邊；外空乃至無性自性空無邊故，當知菩薩摩訶薩亦無邊。
舍利子！真如如虛空，法界、法性、不虛妄性、不變異性、不思議界、虛空界、斷界、離界、滅界、平等性、離生性、法定、法住、無性界、無相界、無作界、無為界、安隱界、寂靜界、本無、實際、究竟涅盤如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。真如乃至究竟涅盤亦如是，前際不可得，後際不可得，中際不可得。何以故？真如性空故，法界乃至究竟涅盤性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：真如無邊故，當知菩薩摩訶薩亦無邊；法界乃至究竟涅盤無邊故，當知菩薩摩訶薩亦無邊。
舍利子！聲聞乘如虛空，獨覺乘、大乘如虛空。所以者何？舍利子！如虛空前際不可得，後際不可得，中際不可得，以彼中邊不可得故，說為虛空。聲聞乘、獨覺乘、大乘亦如是，前際不可得，後際不可得，中際不可得。何以故？聲聞乘性空故，獨覺乘、大乘性空故，空中前際不可得，後際不可得，中際不可得，亦以中邊俱不可得故，說為空。舍利子！由此緣故，我作是說：聲聞乘無邊故，當知菩薩摩訶薩亦無邊；獨覺乘、大乘無邊故，當知菩薩摩訶薩亦無邊。
尒時，具壽善現復答舍利子言：如尊者所云何緣故說即色等，菩薩摩訶薩無所有不可得；離色等，菩薩摩訶薩無所有不可得者，舍利子！色，色性空。何以故？色性空中，色無所有不可得故，菩薩摩訶薩亦無所有不可得。非色，非色性空。何以故？非色性空中，非色無所有不可得故，菩薩摩訶薩亦無所有不可得。受想行識，受想行識性空。何以故？受想行識性空中，受想行識無所有不可得故，菩薩摩訶薩亦無所有不可得。非受想行識，非受想行識性空。何以故？非受想行識性空中，非受想行識無所有不可得故，菩薩摩訶薩亦無所有不可得。舍利子！由此緣故，我作是說：即色，菩薩摩訶薩無所有不可得；離色，菩薩摩訶薩無所有不可得。即受想行識，菩薩摩訶薩無所有不可得；離受想行識，菩薩摩訶薩無所有不可得。
舍利子！眼處，眼處性空。何以故？眼處性空中，眼處無所有不可得故，菩薩摩訶薩亦無所有不可得。非眼處，非眼處性空。何以故？非眼處性空中，非眼處無所有不可得故，菩薩摩訶薩亦無所有不可得。耳鼻舌身意處，耳鼻舌身意處性空。何以故？耳鼻舌身意處性空中，耳鼻舌身意處無所有不可得故，菩薩摩訶薩亦無所有不可得。非耳鼻舌身意處，非耳鼻舌身意處性空。何以故？非耳鼻舌身意處性空中，非耳鼻舌身意處無所有不可得故，菩薩摩訶薩亦無所有不可得。舍利子！由此緣故，我作是說：即眼處，菩薩摩訶薩無所有不可得；離眼處，菩薩摩訶薩無所有不可得。即耳鼻舌身意處，菩薩摩訶薩無所有不可得；離耳鼻舌身意處，菩薩摩訶薩無所有不可得。
舍利子！色處，色處性空。何以故？色處性空中，色處無所有不可得故，菩薩摩訶薩亦無所有不可得。非色處，非色處性空。何以故？非色處性空中，非色處無所有不可得故，菩薩摩訶薩亦無所有不可得。聲香味觸法處，聲香味觸法處性空。何以故？聲香味觸法處性空中，聲香味觸法處無所有不可得故，菩薩摩訶薩亦無所有不可得。非聲香味觸法處，非聲香味觸法處性空。何以故？非聲香味觸法處性空中，非聲香味觸法處無所有不可得故，菩薩摩訶薩亦無所有不可得。舍利子！由此緣故，我作是說：即色處，菩薩摩訶薩無所有不可得；離色處，菩薩摩訶薩無所有不可得。即聲香味觸法處，菩薩摩訶薩無所有不可得；離聲香味觸法處，菩薩摩訶薩無所有不可得。