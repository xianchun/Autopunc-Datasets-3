東京法云寺圓通禪師，諱法秀，秦州隴城人，本姓辛氏。母夢麥積山誦經老僧至舍，即誕生也。應乾寺魯大師者，夙受訓曰：竹鋪坂下相尋。既聞斯異，即住佛法大意？
師云：山深水凍。
僧曰：如何趣向？
師云：雪冷霜寒。
問：驗人端的處，下口便知音，學人上來，請師不吝。
師云：好事不出門。
建州乾符大同院旺禪師。問：師唱誰家曲？宗風嗣阿誰？
師云：鐵牛橫渡海。
僧曰：恁麼則天衣嫡子，乳竇兒孫。
師云：石角夜穿山。
問：如何是祖師西來意？
師云：入市烏龜。
僧曰：意旨如何？
師云：得縮頭時且縮頭。