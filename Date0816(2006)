南无佛陀，南无达磨，南无僧伽。
所以三称三宝，三唤佛名，呜呼！哀哉！苦哉！痛哉！举手拍头，捶胸大唤：何其如来临般涅槃！
尔时如来临般涅槃时，密迹力士、阿难、迦叶、目连等递相为言：我等大师今欲灭没，无上慈父当般涅槃。我等徒众奈何存活？我等徒众当供养谁？异口同音：何其如来临般涅槃！
时于其众中唤言：优波离！优波离！我今一生所有正法，今欲付嘱于汝。一切经藏付嘱阿难，清净戒律付大迦叶。迦叶来时，道吾不见。汝可升天，告我母知。阿难比丘，今在何所？
桥梵波提如䠒跪合掌白言：世尊，我小弟子阿难比丘今在裟罗林外，去此十二由旬，为六万四千亿魔之所围绕。深入邪见，甚大苦恼。唯佛一人，无能救者。
尔时世尊即于众中命文殊师利，唤言：文殊！文殊！汝今持我陀罗尼咒，往救阿难。
尔时文殊承佛圣旨，敬诺而去。即到阿难之所，唤言：阿难，我持陀罗尼咒，故来救汝。汝可谛听，善思念之。吾当为汝分别解说。魔闻咒已，退散还宫。
尔时阿难至世尊所，尔时世尊谓问阿难言：汝何为魔所缚，身体不能为㮦悭劳耶？
忆念大德世尊入般涅槃，益我愁恼。我今不用住世一劫，唯愿随佛如般涅槃。
如是我闻：
尔时如来于拘尸那城拔提河侧，二月十五日，倚卧双林，告诸大众：吾今背痛，不久涅槃。一切经书，付嘱阿难。戒律文章，悉付迦叶。次后即告优波离：汝往升天，告吾母知，道吾背痛，不久涅槃。愿母慈悲，降下阎浮，礼敬三宝。
尔时摩耶夫人正在忉利天上欢喜园中，种种庄严，受诸快乐。忽于其夜，遂作六种不祥之梦：一者梦见猛火来烧我心；二者梦见两乳自然流出；三者梦见须弥山崩；四者梦见大海枯竭；五者梦见摩竭大鱼吞啖众生；六者梦见夜叉、罗刹吸人精气。作此梦已，愁忧不乐。须臾之间，即见告人优波离形容憔悴，面无精光，复无威德，状似怯人。
尔时摩耶夫人唤言：优波离！汝更前着，我共汝语。我昨夜作六种不祥之梦。汝从南阎浮提来时，知我悉达平安好在以不？尔时优波离含悲告言：佛母！佛母！尔时如来昨夜子时舍大法身，入般涅槃。故遣我来告诸眷属。
尔时摩耶夫人闻此语已，浑捶自扑，如太山崩。闷绝躄地，犹如死人。有一天女，名曰普光，将水洒面，良久乃苏。与诸天女，叆叇云飞，直至裟罗林间。正见如来金棺银椁，殡敛已迄。香木万束，以用焚身。白毡千端，用将缠绕。正见声闻、缘觉之类，金刚、狮子之流，咸以五体崩伤，六精酸楚。唯见钵盂锡杖，空挂树间；僧伽梨衣，叠在棺侧。尔时摩耶夫人手持此物，作如是言：我子在时，恒持此物。分身教化，和同人天。今舍我入般涅槃。此物无主，去也！便即散发，绕棺三匝。唤言：悉达！悉达！汝是我子，我是汝母。汝昔在王宫，始生七日，我便命终。姨母波阇，长养年岁。逾城出家，三十成道，覆护众生。今舍我入般涅槃，不留半句章偈。悉达！痛哉！苦哉！
尔时如来闻母唤声，以神力故，金棺银椁豁然自开；妙兜罗锦飒然而下。遂踊身在七多罗树间，紫磨黄金色身，坐宝莲花，为母说法。唤言：慈母！慈母！一切众生，会有崩绝；一切丛林，会有摧折；一切江河，会有枯竭；母子恩爱，会有离别。说斯语已，还复没矣。
尔时摩耶夫人闻教敕已，心开悟解，求哀忏悔。不转女身，证阿罗汉果。将诸天女，还坐本宫。未到处所，半天之中，空里百鸟皆作哭声：痛哉！苦哉！何其今日，母子分张，永不相见。去也！
尔时迦叶在鸡足山宾钵罗窟流泉浴池，百鸟悲鸣，甚可爱乐。迦叶于中坐禅，观见如来有不祥之相。从禅起，则下山所，而欲礼觐世尊。于其前路，遥见一外道梵志，手执白花，随路而来。迦叶唤言：梵志！梵志！汝从何来？把汝师花？梵志报言：不是我师花。我从拘尸那国来，此花本是我许。迦叶报言：汝从彼来，知我大师平安已否？梵志报言：不识汝师定是谁也？迦叶报言：我大师十九出家，三十成道，无上大圣瞿昙是也。梵志报言：瞿昙沙门入般涅槃来已经七日。诸天雨花，我于彼处，拾此花来。迦叶闻已，闷绝躄地。
尔时迦叶于世尊所，见佛金棺银椁，赫然在地。千端白丝以用缠身，殡敛已迄。尔时迦叶绕棺三匝，即于棺前䠒跪合掌，唤言：大师！大师！知弟子来已否？尔时迦叶两手捧足，作如是言：千辐轮相满足，何时还我世间？所以如来现两足者，谓今末世，法律奉行。
录文完。