大品被加等者，凡言加者，加於可加。以須菩提空與般若空相應相似，是故佛加，令其說空；般若是智，故亦加身子。所以但加此二人也。故云欲以大空并小空等，以般若中盛明此二，是故但加此二人也。法華云：我等雖為，諸佛子等，說菩薩法。大品中，佛告須菩提：汝當為諸菩薩說般若波羅蜜，如諸菩薩所應成就。須菩提說已，時諸菩薩、聲聞、四眾、天龍八部作是念言：為須菩提自力，為是佛力？須菩提知大眾心念，語身子言：豈佛弟子有所說法，皆是佛力？佛說法相，不相違背，二乘之人無力能說。大論五十三云：爾時，眾中天、人、菩薩化，沛國譙人也。專游學，舉孝廉，避而不就。曉養生之術，時人以其年且百歲，貌如二十。精於方藥，心解分劑，不假秤量。若鍼藥不及，則飲以麻湯，須臾如醉，開腹取病，若在腸中，則便斷腸，湔洗縫腸，膏傅二三日便復。此例甚眾。扁鵲者，後語云：越醫也。因過齊見桓侯，云：王有疾在腠理。桓侯曰：寡人無疾，如何欲治無疾為功？五日後復見王，云：有疾在血脈。五日後見，云：有疾在腸胃。五日後，扁鵲退走。桓侯使人逐之，問其故，扁鵲云：疾在腠理可湯熨，在血脈可鍼灸，在腸胃可酒藥，過此後在骨髓，司命所及，不可治也。神農如佛，華佗等如出假菩薩，依經造論，名為作方。
次釋中鄉土等者，諸土不同，設藥亦異。如似中邊，機見各別。西方則大小乘局諸部抗行，此土則所習互通，以小助大，行事不壅，稍順化儀。人有儜健等者，利鈍根也。諸土各有利鈍故也。儜，病也。食為病緣，故咸淡各異，利根鈍根病因各別。如大經云：或因解義而生憍慢，或因讀誦而生憍慢。貴性、顏貌、飲食、利養、住處、親友，生慢不同。生慢既然，諸惑亦爾。藥有濃淡者，頓漸也。漸中圓濃三淡，亦可展轉迭為濃淡。病有輕重者，一貪一瞋各有厚薄，良由過現緣習不同，此中并釋造論意也。
佛初出下，合神農。後代下，合華佗等。
釋論下，引證造論意也。菩薩下，明請佛加意。為成法眼，大悲利物故也。