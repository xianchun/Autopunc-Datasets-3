楞嚴經云：阿難見佛，頂禮悲泣，恨無始來，一向多聞，未全道力。
論語序云：魯論語二十篇，皆孔子弟子記諸善言也。
正作乾。西乾即天竺國五印土，或云西天。西乾皆譯師之義立。
或云震旦，或云真丹，或旃丹，或指難，皆梵音訛轉，竝飜漢地。又婆沙中有二音：一云指那，此云文物國，謂此方是衣冠文物之地也；二云指難，此云邊鄙，謂此方非中國也。
西域記飜摩訶支那為大漢國。或謂日出東隅，其色如丹，故云震旦、真丹者，此皆訛說。
昌，猶明也，盛也。
雪竇生西蜀之遂州。
明覺始唱道於洞庭之翠峰，屬吳王之國。苑謂宮苑。
句章縣故城在鄞縣西。云：句踐之地，南至句無，後并吳，國因大成，章伯之功，遂名句章，以示其子孫。見東漢蓋勳傳。
猊，狻猊也，師子之屬。西方王者所坐之座，猶中國龍床也。西域記云：君王朝坐，彌復高廣，珠璣間錯，謂師子座也。
智論：問云：佛坐師子座，為佛化作？為實師子來？為金銀木石作師子？答曰：是號名師子，非實師子也。佛為人中師子，佛所坐處，若床若地，皆名師子座。
陟劣切，止也。
爾雅云：春為青陽，夏為朱明，秋為白藏，冬為玄英，四時和為之玉燭。郭璞云：道光照。
經云：若王生在剎帝種，紹灌頂位，於十五日受齋戒。時沐浴首身，陞高臺殿，臣僚輔翼。東方忽有金輪寶現，其輪千輻，來應王所，及與七寶竝皆具足。七寶者：一、輪寶；二、象寶；三、馬寶；四、珠寶；五、女寶；六、藏寶；七、丘寶也。
王伐切，語辭也。
見證道歌解虎錫。
見證道歌降龍鉢。
杭之山名也。秦漢始號虎林，以其棲白虎也；晉曰靈隱，用飛來故事；唐乃曰武林，避諱也。見子潛子武林山志。
靈隱之名，由慧理至曰：此吾西竺靈隱鷲峰也，飛來隱於此地。人未之信，理曰：彼山白猨呼之可驗。因呼猨，猨為之出。今寺之前有呼猨澗、飛來峰，故其山曰靈隱。
嘉之言美也；遁，以道自藏。晉支道林嘗遁藏吳中白馬澗之南，有石庵存焉，故人稱支公為支遁。又建支硎寺於姑蘇郡，土木壯麗，二眾同處。唐景龍改報恩，今支硎山觀音院是也。養駿，見祖英。
尚書武成曰：武王伐殷，乃偃武修文，歸馬于華山之陽，放牛于桃林之野，示天下弗服。
說者曰：山南曰陽，桃林在華山東，皆非長養牛馬之地，欲使自生自死，示天下不復乘用也。
音歟，眾也。
梵語貧婆那，此云叢林。大論云：僧伽，秦言眾。多比丘一處和合，是名僧伽。譬如大樹叢聚，是名為林，一一樹不名為林。如一一比丘不名為僧，諸比丘和合故名僧。僧聚處得名叢林。
又大莊嚴論云：如是眾僧者，乃是勝智之叢林，一切諸善行，運集在其中。
又雜阿含二十五：佛告阿難：汝遙見彼青色叢林否？唯然已見。是處名曰優留曼茶山，如來滅後百歲，有商人子名優波掘多，當作佛事，教授師中最為第一。即四祖優波毱多，梵音楚夏爾。以祖師居之，今禪庭稱叢林也。
上郎奚切，下商署切。眾也。
張隲高士傳曰：蔡邕告吳人曰：吾昔嘗經會稽高遷亭，見屋東間第十六竹椽可以為笛。取用，果有異聲。又伏泊拜；八、褒拜，謂報拜，即再拜也，或持節之拜；九、肅拜，謂但仰首以手揖之，今之揖讓是也。
吾西方之禮亦凡九焉：一、發言問訊；二、俯首示敬；三、柔首高揖；四、合掌平拱；五、屈膝；六、長跪；七、首肘據地；八、五輪著地；九、五體投地。齊縗，音咨催。
上恪侯切。：兩手摳衣去齊尺，衣毋撥，足毋蹶。先生書策琴瑟在前，坐而遷之，戒勿越。摳衣，謂以手內舉令離地。毋，音無，止之也。
上於離切，下力延切。風動水文。
荊州記云：灩澦如馬，瞿塘莫下；灩澦如象，瞿塘莫上。此言其險也。瞿塘，峽名。灩澦，石名也。
西漢貨殖志：蜀漢江陵千樹橘，比其人與千戶侯等。
禮記：天子七廟：三昭、三穆，與太祖之廟而七。遠廟為祧。去祧為壇，去壇為墠，去墠為鬼。此皆言祭先祖遠近之差。自祧已上，皆為毀廟。墠，音繕，除也。
法華云：如來滅後，欲為四眾說是法華經者，云何應說？是善男子、善女人入如來室，著如來衣，坐如來座，爾乃應為四眾廣說斯經。如來室者，一切眾生大慈悲心是。如來衣者，柔和忍辱心是。如來座者，一切法空是。安住是中，然後以不懈怠心為諸菩薩及四眾廣說是法華經。
達觀錄四藏鋒頌序云：叢林舊有四藏鋒：一曰就事藏鋒；二曰就理藏鋒；三曰入就藏鋒；四曰出就藏鋒。不知何人改就為袖，改理為云云。今禪家錄用就字為襟袖字，用理字為表字，共所不疑也。
且如風穴錄有四出就語：一曰如何是密室中事？出袖談今古，回顏獨皺眉。二曰九夏賞勞，請師言薦。出袖拂開龍洞雨，泛杯波涌鉢囊花。三、舉南泉辭寒山游石橋緣，僧問師意旨如何。出袖藏鋒能靈利，毛睫無差滑石橋。四、勘僧云：聲前來，句後殺。僧應。師云：出袖藏鋒無定止，汝潰經雨倒降旗。此蓋後人不善其意，妄以去就之就，改為襟袖之袖也。
今叢林中以袖藏鋒、出袖拂開皆為用中語，舉口則棒拍已行，豈容擬議？雖然，茍欲詳其問答語脉，則是何旨意？古人之言，豈虛發邪？既學古人之建立，安可忽諸？且就事則全事，就理則全理，入就則事理俱，出就則事理泯。
至於四料揀、四賓主、三句、五位，各有宗徒，無自封執。第以風穴四語詳之，則厥旨可見。達觀去臨濟七世，去風穴四世，乃直下正派，頗得詳審。以此校之，則凡曰禪門語錄，袖皆宜改為就理。若謂法門時節，不得以語言文字輒生情解者，吾未如之何也矣！
見云門上止啼。
常當作嘗。齊國孟常君門下養三千賓客，不計貴賤，皆分上、中、下三等。因夜食，人蔽火明者，客怒以飯不等，輟食請辭。君乃起，自持己食飯比諸賓，食皆無異，客慚而自刎，四方賢士多歸附之。
後因使秦，秦人說秦王：孟嘗君族賢，可囚之。君乃使人投秦王愛姬，得免，秦王釋之歸齊。得出奔馳，夜半至函谷關。秦法，至雞鳴方開關。有下客馮諼，乃法雞鳴，是時群雞皆鳴，君方出關。秦王果悔，令騎追之。使至關，追不及，故脫秦昭王之難也。
有僧辭趙州，州拈拂子云：有佛處不得住，無佛處急走過，三千里外逢人不得錯舉。僧云：恁麼則不去也。州云：摘楊花，摘楊花。
云門云：只，身不能見，亦不堪住神變化，無極圣慧，示其道力。還於眾會，即如其像，三昧正受而現神足。發意之頃，越于東方恒河佛土，不能舍遠彼佛世界如毫厘，況入佛會，未之有也。
正作啞，音亞，聲也。
須菩提言：世尊記我聲聞人中無諍三昧最為第一。是三昧門，我今已得。我若入定，正使有人具大神力，以百億四天下為一大鼓，取須彌山為一大椎，於我定時，令一大人住在我前，執彼大椎撾擊大鼓，無蹔休廢，乃至經劫，如是鼓聲尚不入耳，何況亂心能令我出。見寶積經。
魯般，古之般輸子也。心匠甚工，而不獨善於繩墨之事。按唐段成式酉陽雜俎云：今人每睹棟宇巧麗，必強謂魯般奇工。至兩都寺中，往往托為魯般所造，其不稽古如此。
據朝野僉載云：魯般者，肅州燉煌人。莫詳年代。巧侔造化，於涼州造浮圖，作木鳶，每擊楔三下，乘之以歸。無何，其妻有妊，父母詰之妻，叙其故。父後伺得鳶，擊楔十余，乘之，遂至吳會。吳人以為妖，遂殺之。般為木鳶，遂得父屍，怨吳人殺其父，於肅州城南作一仙人，舉手指東南，吳地大旱三年。卜曰般所為，貨物巨千數謝之。般為斷一手，其日，吳中大雨。國初，工人尚祈禱其木仙。鳶，余專切，鷙鳥也。
論語：棘成子子之說君子，駟不及舌！文猶質也，質猶文也。虎豹之鞟，猶犬羊之鞟？
駟馬者，鄭玄曰：過言一出，駟馬追之不及。鄧折曰：一言而非，駟馬不追；一言而急，四馬不及。
語出云門垂代。
龐居士詩：有人嫌龐老，龐老不嫌它，開門待知識，知識不來過。心如具三學，塵識不相和，一丸療萬病，不假藥方多。
云門一日云：宗門作麼生舉令？自代云：牛。
仰山示眾：我若全舉宗乘，法堂上草深一丈；我若東道西說，三門下寸草不生。
維摩詰經云：光嚴童子白佛言：憶念我昔出毘耶離大城，我即為作禮而問言：居士從何所來？答我言：吾從道場來。我問：道場者，何所是？答曰：直心是道場，無虛假故。乃至善男子！菩薩若應諸波羅蜜教化眾生，諸有所作，舉足下足，當知皆從道場來，住於佛法矣。
黃巢為雪竇開山和上，蓋俗流妄傳，不足考信也。按唐書傳：巢，曹州冤何屬，蕃鎮不能制。以至於竊據京師，燔掠宮廟，天子為之奔走，國號稱齊，年稱金統。朝廷以李克用率官軍討之。中和四年五月，大敗之，賊散兗、鄆界。巢入泰山，官軍遺鞋、泰布衲、備頭陀、大禪佛、王老師、瀏陽叟，皆禪林之白眉，聞其名者，莫不慕其所以為道也。
上尹知切。舒布也。
洪，大也。下居隨切。字統云：丈夫識用，必合規矩，故从夫也。
上徒刀切，擇也。下它蓋切，過也。
華梵兼舉也。竺是梵語，土是華言。西域記云：梵語天竺，此云月。謂佛日既沒，諸圣法教如月也。五天竺國亦名五印土，周九萬余里，三垂大海，北背雪山，北廣南狹，形如半月，盡
一切波羅蜜多功德善根彼岸，故名大僊。
漢明帝問摩騰法師：佛道中亦有仙號不？曰：仙者竝修梵行，多諸技術，是以為世所尚。佛初成道時，坐於菩提樹下，世人未識是佛，光明顯照，咸言摩訶大仙，生未曾有也。舍利弗、目連等，坐臥空中，神化自在，各相謂言：此是大仙弟子也。佛以隨機應顯，仙號生焉。
爾當作固。蓋見它本。
應法師云：浮圖名剎，訛也，應云剌瑟致。剌，刀割切。此云竿。人以柱代之，名為剎柱，以安佛骨。以西國竿頭安舍利，故即幡剎竿也。
長阿含經云：若沙門於此法中勤苦得一法者，便當豎幡告四遠，今有少欲知足之人居此。
徐陵，字孝穆。母臧氏，嘗夢五色云化為鳳，集左肩上，已而誕。陵年數歲，家人攜以候沙門寶志，志摩其頂曰：天上石麒麟也！光宅寺慧云法師每嗟其早就，為之顏回。陵官至光祿大夫、太子少傅，年七十七卒。
陵少而崇信釋教，經論多所釋解。陳後主在東宮，令陵講大品經，義學名僧自遠云集，每講筵商較，四坐莫能與抗。目有青精，時人以為聰慧之相。見南史。
當作澄澈。
陳高僧慧榮，講學蹤橫，時號義龍。榮聞智者顗師講法，故來設問。數番徵核，莫非深隱，輕誕自矜，揚眉舞扇，扇便墮地。顗應對事理，煥然清顯，謂榮曰：禪定之力不可難也。時沙門法歲撫榮背曰：從來義龍，今成伏鹿，扇既墮地，何以遮羞？榮曰：輕敵失勢，未可欺也。
釋法愿，落發披緇，周行講席，後乃仰蹤波離。霜情啟旦，孤映群篇。復歷談對，眾皆杜辭。時以其彭享罕敵，故號律虎。右見續高僧傳。
海山三峰，九鰲負之。祖英十二鰲詳矣。
當作寶幾。
楞嚴云：即時如來於師子坐，整涅盤僧，歛僧伽梨，攬七寶幾，引手於幾取劫波羅天所奉花巾，於大眾前綰成一結，示阿難言：此名何等？阿難、大眾俱白佛言：此名為結。如是倫次綰花巾，總成六結。
玄沙示眾云：吾有正法眼付囑大迦葉，我道猶如話月；曹溪豎拂子，還如指月。所以道：大唐國內宗乘中事，未曾有一人舉唱。設有人舉唱，大地人失卻性命，如無孔鐵鎚相似，一時亡鋒結舌去。
四明圖經云：兩峰如乳，相對為竇，瀑水飛流如雪，亦云雪竇。竇，鑿垣為空曰竇。
怨當作冤，於袁切，屈也。怨，於愿切，恚也，非義。
莊子：以指喻指之非指，不若以非指喻指之非指也；以馬喻馬之非馬，不若以非馬喻馬之非馬也。天地一指也，萬物一馬也。上下、彼此、是非之對也。三指七馬，不可偶也，夢身之真理在斯焉。
刜州為秦川，河南為洛川，益為蜀川。
秦趙高欲為亂，群臣不聽，乃先設驗。以蒲為脯，以鹿為馬，獻於二世。群臣言蒲言鹿者，皆陰誅之矣。
照當作昫，即大梅保福昫禪師。正字避諱。
上子六切，下徒闔切。蹴，亦踏也。維摩云：龍象蹴踏，非驢所堪。
上扶粉切，怒也。下孚匪切，欲有所問而未能宣也。
西漢注：品其差次，以藻飾文質。
梵云迦葉波，此言飲光，姓也。或云身光殊特，能飲諸天及日月等光，皆悉不見，故曰飲光。
即云居舊寺名也。今山中有龍昌亭，乃追舊蹟也。乃指法眼下道齊禪師。安巖昫嗣云居齊也。
炎威赫耀，童子不能正目；迅雷奮擊，懦夫不及揜耳。見正理論。
上昌孕切。漢書注云：凡一物知其名曰識，其所宜皆曰稱謂也。
其據切，急也，卒也。
都禮切，止也。
華嚴二十云：當要先令一切眾生得無上菩提、無余涅盤，然後成佛。何以故？非眾生請我發心，我自為眾生作不請之友。
私潤切，深也。
如選注云：非我能及，以待將來之智者矣。
某，如甘在木上，指其實也，然猶未足以定其名；甲，次第之言，亦猶某甲、某乙也。
音賢。船邊也。
馮唐曰：上古王者遣將也，跪而推轂曰：閫以內者，寡人制之；閫以外者，將軍制之。韋昭曰：此郭門之閫，門中橛曰閫。
黃石公曰：當斷不斷，反受其亂。
百丈一日隨馬祖出田行次，見群鴈。祖從中過，鴈驚開；丈在後過，鴈不驚。丈遂問師：從群鴈中過，為甚卻驚？及懷海過，為甚不驚？祖曰：吾有殺心，汝無殺心。
又行，見水鴨子，指問：是甚麼？丈云：水鴨子。祖良久，曰：甚處去也？丈曰：飛過那邊去也。祖近前把丈鼻掙，丈失聲叫：阿！祖曰：又道飛過那邊去，元來只在者。便拓開，丈直得浹背汗流，於此有省。
明日，祖上堂，眾才集，丈出，卷卻拜簟，祖歸方丈，丈侍立，祖卻問：我適來上堂未曾為眾說法，你為甚卷卻簟子？丈曰：懷海今日鼻頭猶痛在。祖曰：汝昨日去甚處來？丈曰：今日鼻孔不痛也。祖曰：汝深明昨日事。丈禮謝後，再參馬祖云云。見宗派錄。
古語云：筆久厭勞，書刁成刀；事歷終古，寫魚為魯。
上楚簪切，下楚宜切。不齊等也。
當作謾，欺也。余仿此。
上音語，蝕也。
羊者切。爐冶。冶，銷也。
都鄧切。
伏豹當作伏。於教切，很戾也。見遠浮山錄。
溥擊切，破也。
丈證切，直視貌。
當作臨濟，院名也。師名義玄，曹州南華人，姓邢氏。髫年出家，弱冠受具。早慕宗門，首參黃蘗，堂中第一座諭令往問佛法的的大意，蘗打之。凡三造丈室，被六十棒，因欲辭去。第一座留之，且謂蘗曰：義玄雖後生，似堪法器。蘗曰：我知此子，譬如巨木在野，當為天下陰涼。師方取別，蘗曰：汝宜往高安灘頭見大愚，必為汝明此事。
大愚見師來，問其所以。即舉前話，因而問曰：義玄凡三度被打，未審有甚麼過？愚曰：黃蘗與麼老婆，為汝得徹困，更問有過無過？師於言下知歸，失聲曰：元來黃蘗佛法無多子。愚把住曰：者尿床鬼！見個甚麼便與麼道？師於大愚肋下筑三拳，愚托開曰：汝師黃蘗，非干我也。
師卻回，黃蘗見，便問：來來去去，有甚了期？師曰：只為老婆心切。便禮拜。方起，蘗問曰：汝甚麼處去來？師遂舉見大愚之緣。蘗曰：如何得大愚老多口漢來？師曰：要見伊作甚麼？蘗曰：待伊來，痛與一頓。師曰：說甚麼待來，即今便與。遂打黃蘗一掌。蘗曰：風漢卻來者捋虎須。師便喝。蘗云：參堂去！
師後因還鄉，徇趙人之請，居鎮府城南之臨濟禪苑。臨終，上堂曰：吾滅後，不得滅吾正法眼藏。時三圣為院主，乃曰：爭敢滅卻？師曰：已後有人問，你向伊道甚麼？院主便喝。師曰：誰知吾正法眼藏向者瞎驢邊滅！言訖，坐以示化。即唐懿宗咸通七年四月十日也。
高揖釋迦，不拜彌勒，乃禪家絕圣凡之語。然不拜之緣，亦有所出。按三藏傳云：秣底補羅國城南四五里小伽藍，即德光論師於此作辨真等論，凡百余部。論師是鉢伐多國人，本習大乘，後退學小乘。時天軍阿羅漢往來睹史多天，德光愿見慈氏，決諸疑滯，請天軍以神力接上天宮。既見慈氏，揖而不禮，言：我今出家具戒，慈氏處天同俗，禮敬非宜。如是住潛子為之序，稱道其美。良云：圓相總六名：一、圓相；二、義海；三、暗機；四、字海；五、意語；六、默論。
又溈仰宗派云：耽源謂仰山曰：國師傳六代祖師圓相九十七個，授與老僧。國師臨示滅，復謂曰：吾滅後三十年，南方有一沙彌到來，大興此道，次第傳授，無令斷絕。吾詳此讖，事在汝躬，我今付汝，汝當奉持。仰山既得，遂以火燔之。源一日又謂仰山曰：向所傳諸圓相，宜深秘之。山曰：已燒卻了也。源曰：此乃諸祖相傳至此，何為燒卻？山曰：慧寂一覽，以知其意，但然用得，不可執本也。源曰：於子即得，來者如何？仰曰：和上若要，重錄一本。山乃重錄呈似，一無差失。耽源一日上堂，仰出眾作此相，以手托作呈勢，卻叉手立，源以兩手交，作拳示之；仰進前三步，作女人拜，源點頭，仰便禮拜。此乃圓相所自出也，因錄以示後學云。
按莊子注：壽陵，燕之邑。邯鄲，趙之郡。弱齡未壯，謂之余子，猶孺子也。趙郡之地，其俗能行，故燕國少年來學步，既乖本性，未得趙國之能，舍己効人，失壽陵之故，是以用手踞地，匐匍而還也。
雪竇云：者僧不是邯鄲人，為甚學唐步？此語甚非，事亦倒置，乃燕人學步於鄲邯。郭璞云：日
禮如是事。帝曰：用禮何為？蘗便打。帝曰：大麤生！蘗又打。
宋僧傳云：唐宣宗，本憲宗第十三子，穆宗異母弟也。武宗常憚忌之，沈之于宮廁。官者仇公武潛施拯護，俾髡發為僧，縱之而逸，周游天下，險阻備嘗。因緣出授江陵少尹，實惡其在朝爾。武宗崩，左神策軍中尉揚公諷宰臣百官迎而立之。嘗居鹽官安禪師會中，安一日預戒知事曰：當有異人至此，禁雜言，止橫事，恐累佛法。明日，行腳僧數人參禮，安默識之，遂令維那高位安置，禮珠氣，乃曰：貧道謬為海眾圍繞，患齋不供，就上座求一供疏。帝為操翰攄辭，安覽之驚悚，知供養僧齎去，所獲豐厚，殆異常度，乃語帝曰：時至矣，無滯泥蟠。囑以佛法後事而去。
洎鹽官示寂，帝有詩悼云：像季何教禍所鍾？釋門光彩喪驪龍。香階嬾踏初生草，抵掌悲看舊日容。玉柄永離三教座，金鳴長鎮萬年蹤。知師下界因緣盡，應上諸天第幾重？
洞山宗教大師守初嗣云門，上堂云：教家道法法當體不昧，還實已否？若實，遂指露柱曰：且作麼生會？若有會底，出來對眾道看。若也相委悉，即不得孤負達摩。時有僧問：列祖陞堂，人天堅請，不昧宗乘，乞師舉唱。師云：頭鬅鬙，耳偒愬。僧云：恁麼則一句流通人天聳耳。師云：墨欄契合，既現月相，最先穎悟，遂傳正法眼藏，為高足弟子。龍猛曰：吾衰邁矣，朗耀慧日，其在子乎！提婆避廣壽，號為四日，能照眾生惑情。
然提婆伏諸外道，其緣頗多。其始謂龍猛曰：我今欲摧邪見山，然正法炬。龍猛曰：爾非其儔，吾今得矣。曰：大師立外道議，而我隨文破邪，詳其優劣，然後圖行。龍猛乃扶立外義，提婆隨破其理。七日之後，龍猛失宗，已而嘆曰：謬詞易失，邪法難扶，爾其行矣。
遂往波吒厘城，破不擊揵推緣；二、破諸外道以殑伽河為福水緣；三、破婆羅門循名責實，反質窮辭緣；四、鑿大自在天神眼緣；五、執長幡緣；六、立三寶義，破諸外道，化令出家緣；七、與盟咀羅阿羅漢論義緣。盟咀羅，此云上，與之論義，七返辭屈，杜口不酬，竊運通力往睹史請問慈氏。慈氏告曰：彼提婆者，曠劫修行，賢劫中當紹佛位，非爾所知。由是名振五天。外道輩皆目為提婆宗者，所謂吾正宗也。
岳州巴陵新開顥鑒禪師，嗣云門，時謂鑒多口。凡遇云門諱日，皆不贊供食。人問其故，曰：吾嘗對話有三語，足以報先師恩德。三語者，僧問：如何是道？云：明眼人落井。祖意教意，是同是別？云：雞寒上樹，鴨寒下水。如何是提婆宗？云：銀椀盛雪。叢林有語云巴陵平生三轉語。
九十六種外道始于六師，每師出十五種類。六師者：一、富闌那迦葉；二、末伽黎俱舍利子；三、刪闍耶毘羅胝子；四、阿耆多翅舍飲陀若提子。
提婆大士初得法已，至巴連弗城，聞諸外道欲障佛法，計之既久，大士乃執長幡入彼眾中，其幡八尺，竿長丈二，於彼而立，更不移步。外道曰：汝何不前？曰：汝何不後？外道曰：汝似賤者。曰：汝似良人。外道曰：汝解何法？曰：汝百不解。外道曰：我欲得佛。曰：我灼然得。外道曰：汝不合得。曰：元道我得，汝實不得。
外道曰：汝既不得，云何言得？曰：汝有我故，所以不得；我無我故，自當得佛。彼既辭屈，乃問曰：汝名何等？曰：我名提婆。外道素聞其名，乃悔過致謝。梵云提婆，此言天。
先結切，木楔也。
此云勝金。
於絞切。
正从水，作決。
眾生具有八萬四千塵勞煩惱故，佛欲斷之，設八萬四千法門折伏對治。智度論云：般若波羅蜜能除八萬四千病根本。此八萬四千皆從四病起，一貪、二嗔、三癡、四三毒，等分四病，各分二萬一千。以不凈觀除貪欲二萬一千煩惱，以慈悲觀除嗔恚二萬一千煩惱，以因緣觀除愚癡二萬一千煩惱。總用上藥，除等分病二萬一千煩惱。譬如寶珠能除黑闇，般若波羅蜜亦能除三毒煩惱。
宋謝鳳，靈運之子。鳳之子超宗，隨父至嶺南，元嘉末得還，與慧休道人來往。好學，有文辭，盛得名譽，選補新安王子鸞國常侍。王母卒，超宗作誄奏之，帝大嗟賞，謂謝莊曰：超宗殊有鳳毛，靈運復出。右衛將軍劉道隆在御座，出候超宗，曰：聞君有異物，何見乎？超宗曰：懸罄之室，復有異物邪？道隆武人無識，正觸其父名，曰：旦侍宴，至尊說：君有鳳毛。超宗徒跣還內，道隆謂檢覓鳳毛。至闇，待不得，乃去。
班超，字仲外，彪之子，固之弟。永平中，以軍功，以超為假司馬，與從事郭恂俱使西域。超到鄯善，鄯善王廣奉超禮敬甚備，後忽更疏懈。超謂其官屬曰：寧覺廣禮意薄乎？此必有北虜使來，狐疑未知所從故也。明者睹未萌，況已著邪！乃召侍胡，詐之曰：匈奴使來數日，今安在乎？侍胡惶恐，具服其狀，超乃閉侍胡。悉會其吏士三十六人，與共飲酒酣，因教怒之曰：卿曹與我俱在絕域，欲立大功，以求富貴。今虜使到裁數日，而王廣禮敬即廢，如令鄯善收吾屬送匈奴，骸骨長為豺狼食矣，為之柰何？官屬皆曰：今在危三讖云：向後出一馬駒子，踏殺天下人去在。以師適當其讖，人皆呼為馬祖。
天馬，乃千里駒也。漢書西域傳云：大宛國有高山，其上有馬不可得，因取五色母馬置其下與集，生駒，皆汗血，因號天馬子。馬二歲曰駒。宛，平聲呼。
孔子見盜跖，退而曰：丘所謂無病而自灸也，疾走料虎頭，編虎須，幾不免虎口哉！見莊子盜跖篇。料，音聊。
以周切，所也。
作木切，箭鏃也。
百丈涅盤，逆溈山之嗣子，即海、政之侄孫。然海、政同嗣馬祖，祖之下有二百丈，故傳燈呼南泉為師伯者，即涅盤之百丈也。今反收此緣於政，百丈錄中誤矣。
與殺同。所戒切，猛也。
劫火洞然，大千俱壞。須彌巨海，磨滅無余。見仁王般若經。
浴當作谷，音欲。水法是則能師子哮吼。
洞山初指通機頌云：洞山寥索，一無可有，無味之談，塞斷人口。
：仲春之月，始兩云門舉：雪峰云：我且死馬醫，一口吞盡乾坤。師云：山河大地何處得來？直饒者倜儻分明，特舍兒七十棒反成一百四十。
見懷禪師重修云門錄，與今摹印者頗殊。師制序引云：大師諱文偃，嗣雪峰存禪師。其初，廣王劉氏命住韶州靈樹，後遷居云門，賜號匡真，演化五十余載。去此一百三十祀，乃有陞堂、舉古、垂代言句，抑有示者流落華夏禪叢，好事者集而模板焉。丞數因禪人入室請益，頗見語句訛謬，因緣差錯。噫！去圣時遙，魚目相濫；燕金楚玉，渾有塵沙。秋菊春蘭篾聞其采，常思其芟削，未協素愿。今年夏住秋浦，警眾外，聊得披覽斯文，乃援筆修之。刪繁補闕，遂成其秩，庶使游圣門者，必外堂奧；適大道者，罔惑多歧。子辭藻素謬慚，非作者之文，直筆撫實，聊序其由，哲者無為文字之累矣。時皇佑五年五月望日，住秋浦景德禪院傳法沙門義懷述。
正作。从爪，又从廠。曳而爭之道也。
禪宗所引涉藏乘之緣頗多，從此因緣而獲證悟者，蓋不鮮少。至如阿難倒門前剎竿、外道不問有無言、世尊拈華、文殊白椎、世尊說不定法、空生巖中雨花、五通問佛、二女評屍，似此等緣，講學輩往往謂經論無文，輒疑而不信。然吾祖之來，固未嘗以語言文字為能事，而後世傳其道者，欲取信來學，故多引藏乘為證，此失旨遠甚。雖然，於吾祖佛之道，兩不相妨。如十門辨惑論云：維摩是金粟如來。吉藏法師謂出思惟三昧經，自云：未見其本，今據諸經目錄，無此經名。
又順正理論云：無量圣教皆滅沒，上座耳所未聞，便撥言此非圣教邪？論引契經云：汝等所說，雖非我本意，而所說皆善符正理，成可受持。又況因是言而獲證悟者哉！後世為師匠者，亦不必區區屬意藏乘而貽謗於乃祖也。
當从土，作埃。埃，輕塵也。
騏驥一日千里。
追風捕景，言其駿也。
香嚴志閑談道頌云：的的無兼帶，獨運何依賴？路逢達道人，不將語默對。
上胡加切，玉病。下盧對切，麤絲。
許建切。刑憲法也。
見池陽問。五刑之屬三千。
音韋。
商署切。箋云：己所不欲，勿施於人曰恕。
五各切，驚也。
正作凄凄，音妻，愴也。恓恓，書無此字。
漝當作恁，音稔，思也。麼，正从ㄠ，作麼。母果切。辭也。漝，音十，水貌；又音習，滀漝，水貌，皆非義。
當作是甚麼。
史養由基善射，楚恭王出游，見猿在樹，左右射之，猿巧能接箭，箭莫能中。王乃命由基射之，基調弓，矯矢未發，猿乃抱樹以號。
上知仲切。當也。
音餅，合也。
上當作唇。唇，音真，驚也，非義。下武粉切。
楊子曰：虎哉！虎哉！角而翼也。言其可畏爾。
皆海外諸國之所附。一、祖州，出反魂香；二、瀛洲，生芝草、玉石，泉如酒味；三、玄州，出仙藥，服之長生；四、長洲，出日瓜、玉英；五、炎洲，出火浣布；六、元洲，出靈泉如蜜；七、生洲，有山川，無寒暑；八、鳳麟洲，人取鳳煎續弦膠；、九聚窟洲，出師子銅頭獸；十、檀洲，出琨吾石，作劍，切玉如泥。
外國雜傳云：大秦西南漲海中，可七八百里到珊瑚洲，洲底盤石，珊瑚生其石上，人以鐵網取之。
又十洲記云：生南海底，如樹高三二尺，有枝無皮，似玉而紅潤，感月而生，凡枝頭皆有月暉。
六韜五陣。武王問太公曰：青龍之軍以何為先後？曰：角為陷，尾為翼。
又孫子曰：善用兵者，如常山蛇。
見祖英頻彈指。
臨濟一日上堂云：汝等諸人肉團心上有一無位真人，常向諸人面門出入，汝若不識，但問老僧。時有僧問：如何是無位真人？師便打云：無位真人是甚麼乾屎橛！後雪峰聞，云：臨濟大似白拈賊。
譊當作誵。譊，音鐃。譊譊，恚呼也，非義。
莊子：方且與世違而心不屑與之俱，是陸沈者也。說者曰：當顯而反隱，如無水而沈也。
涅盤云：仙陀婆，一名四實：一者鹽，二者水，三者器，四者馬。有一智臣，善會四義，王若欲灑洗，要仙陀婆，臣即奉水；食索奉鹽；食訖奉器飲漿；欲出，索仙陀婆，臣即奉馬。
祚智門嘗作文殊白椎頌：文殊白椎報眾知，法王法令合如斯。會中若有仙陀客，不待眉間毫相煇。然頌意皆明此緣。校雪竇之作，工拙可知。
當作消得與麼。
梵云劫波，此云時分，一云長時。樓炭經以事論劫：有一大石方四十里，百歲諸天來下，取羅縠衣拂石，盡劫猶未盡。
東海之別名也。後言四溟，謂四海也。
呼評切。孔罅也。
楞嚴：跋陀波羅并其同伴十六開士即從座起，頂禮佛足，而白佛言：我等先於威音王佛聞法出家，於浴僧時，隨例入室，忽悟水因，既不洗塵，亦不洗體，中閑安然，得無所有，宿習無忘。乃至今時從佛出家，今得無學，彼佛名我跋陀波羅，妙觸宣明，成佛子住。佛問圓通，如我所證，觸因為上。
丁木切，尾下孔。
司馬云：離朱，一名離婁，黃帝時人，百步能見秋毫之末。一云見千里針鋒。
晉賢大夫也。善音律，能致鬼神。史記云：冀州南和人，生而無目。
古孝切，不等也。
施智切，翼也。
見祖英下。
當作埃垢。見它本，然毫厘其對也。塏，可亥切。爽塏也。傳曰請更諸爽塏，謂求易於開燥之地。今謂其塵埃高燥，是何言與？
雪竇作句，多用兮字。兮以制字，从八，从ㄎ。ㄎ，氣阻也，八則分矣，故兮為詠言之助。文心雕龍曰：詩人以兮字入句，限楚辭用之。字出句外，尋兮字承句，乃語助余聲。舜用南風，用之久矣。ㄎ，苦浩切。
華嚴疏云：帝釋殿網貫天珠成，以一大珠當心，次以其次大珠貫穿匝繞。如是展轉遞繞，經百千匝，若上、下、四面、四角望之皆行位，相當一明珠內百像俱現，珠珠皆爾。此珠明徹，互相影現，影復現影而無窮盡。
經云：此精妙明，誠汝見性。若見是物，則汝亦可見吾之見。若同見者，名為見吾。吾不見時，何不見吾不見之處？若見不見，自然非彼不見之相。說者曰：此破轉計也。汝若執言，我亦見佛不見之體，復有何失？故云若見不見即便破。云自然非彼不見之相，意云不見之體既被汝見，此則何成不見之相？不見之體已被見故。
經云：若不見吾不見之地，自然非物。云何非汝？說者曰：此文之意，展轉結歸，都有五重，以顯阿難見性。經文存三而隱二意，若具論者，合云：若不見吾不見之處，亦不見吾見處。既不見吾見處，吾見自然非物。吾見若非是物，汝見亦非是物。汝見既非是物，云何非汝真見？
此以譯師巧略文勢，飜覆難明，故詳錄之。
六度經云：鏡面王令引群盲摸象，王問之曰：汝曹見象乎？對曰：我曹俱見。王曰：象何類乎？持足者對曰：明王！象如漆桶。持尾者：象如帚掃。持身梵語云瞿答摩，又云瞿曇彌，此云地勝。謂除天外，在地人類中最勝。如來世尊之宗祖也。智度論云：一切圣人已入正位，一心行樂嫉正行，狂愚自高，喚佛沙門瞿曇。佛稱其實名為弊魔。
又先尼梵志云：我先有慢因，慢因緣故，故稱如來你瞿曇姓。
書藥切。鑠亦銷也。
盧紅切。礱亦磨也，皆古之重語。