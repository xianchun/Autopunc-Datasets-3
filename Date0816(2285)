蓋聞至覺權真，乘物機而誕跡；靈樞擅妙，應群品以揚筌。振融山而秀大千，騰委海而津八萬。靉慈云而廣庇，驟法雨以遐清，滋兩木之分華，潤三草之殊茂。然以幼商倦於綿險，始循誘於化城；稚子翫於羬軒，竟照晉於犪駕。由是摧十軍之圣后，解髻上之明珠；建八諦之醫王，授掌中之妙藥。藻掞眾筌之表，邃軼百宗之外，籠七地而孤榮九分，冠五乘而獨穎千古。大矣哉！揚一實而包總太虛，振兩權而遺羅萬象，豈可以溟輸〉云：吾於過去求法華經，無有懈倦。於多劫中常作國王，求大菩提，曾不退轉，擊鼓宣令四方。時有仙人來白王言：我有大乘，名妙法蓮華經，若不違我，當為宣說。王聞仙人言，歡喜踴躍，即隨仙人，供給所須，乃至以身而為床座，身心無倦。奉事仙人，經於千歲，為求法故，令無所乏。爾時王者，今我身是；時仙人者，今提婆達多是。以佛過去愿行雖成，必由緣會，重此經。於善友所，專事求之，故今宣說，令生求重。
酬持因者，前八甚深中，第一、佛曾親近百千萬億無數諸佛，名受持讀誦甚深。初、依菩薩供五佛；第二、依菩薩供六佛；第三、依菩薩供七佛；第四、依菩薩供八佛。值多善友，長時受持。又釋迦如來過去自為常不輕菩薩，於威音王佛滅後行不輕行。臨終之時，聞虛空中說法華經二十千萬億偈，悉能受持，即得如上六根清凈，更增壽命二百萬億那由他歲，廣說此經。命終之後，得值二千億佛，皆號日月燈明，常持此經。以是因緣，又值二千億佛，同號云自在燈王。亦於此諸佛法中受持此經，常獲如上六根清凈。其常不輕即我身是。故為往時常持此經，今者說之，勸常受持。
酬相因者，既成佛已，將說此經。先為菩薩說無量義經，次入無量義處三昧，天雨四華，地振六種，四眾瞻仰，八部歡喜。放豪光，以遠矚，眾見此已，疑生。彌勒發問，文殊告言：如我惟忖：今佛世尊欲說大法，雨大法雨，吹大法螺，擊大法鼓，演大法義。我於過去曾見此瑞，放斯光已，即說大法。乃至廣說。今日如來當說大乘經，名妙法蓮華。三世諸佛將說此經，必先有此種種大相，不同余經，余經無此初大相故。相既非常，故須說此，即將說此經，先現大相。先現大相者，為說此經故也。
酬說因者，下云諸佛如來唯以一大事因緣故，出現於世，乃至廣說。無聲聞弟子，但教化菩薩，究竟令得一切種智。故三世諸佛成道，究竟必說一乘，皆是因中方便趣求。修學雖滿，未曾演說，今時機會不可虛然，故趣宿因，說斯妙法。上來義類經文甚多，恐厭繁廣，故略指述。
後酬請者，如經中說：菩薩初生即行七步，放大光明，遍照十方，四顧觀視，作師子吼，而說偈言：我生胎分盡，是最末後身，我已得解脫，當復度眾生。作是誓已，身漸長大，游出四門，見老、病、死及沙門相。既問識已，欲舍親屬，求無上果。
中夜觀察，見諸伎人、后妃、婇女狀如臭屍，深可厭患，即命車匿，令被楗低，諸天捧足，夜半出城。行十四由旬，到跋伽婆仙人所住林中，以刀剃發，持妙寶服，貿鹿皮衣。遣車匿歸，報父王已，於熙連河側，六師外道所，為降伏彼，六年苦行。懃苦過彼，日食麻麥，厭其非道，遂食乳糜，受吉祥草，詣菩提樹，坐金剛座。以智慧力降伏魔軍，證大菩提，永出三界。
是時，三千大千世界主及余天等，來詣佛所，請轉法輪。化佛贊揚，勸且權說，時機未熟，且說方便，未說實法。今既合宜，鶖子等請，說乘權實之境；文殊等請，說乘安樂之行；彌勒等請，說身真應之果。故下經云：我始坐道場，觀樹亦經行，於三七日中，常思惟是事。乃至尋念過去佛，所行方便力，我今所得道，亦應說三乘。作是思惟時，十方佛皆現，梵音慰喻我：善哉釋迦文！隨諸一切佛，而用方便力。由是方便，且說三乘。
今機宜熟，鶖子等請，演暢真宗，顯斯一實。故下經云：汝已殷懃三請，吾今豈得不說？中，文殊發請，世尊廣說四安樂行。中亦復如是，彌勒三請，佛言：汝等當信解如來誠諦之語。三遍勸信，方說身之真應。故為酬請，說是法華。
破疑執中有二：一、破疑；二、破執。破疑者，佛自成道，唯記菩薩當得菩提，不說聲聞有得佛果。聲聞等疑永不作佛，故舍利弗深自感傷，失於如來無量知見。乃至廣說。而今從佛聞所未聞未曾有法，斷諸疑悔。諸小菩薩昔聞大乘，亦疑菩薩獨得菩提，聲聞無分；或不定性諸小菩薩，疑佛菩提己亦無分。由是三乘俱有疑網，由此經云：聲聞若菩薩，聞我所說法，乃至於一偈，皆成佛無疑。又云：諸求三乘人，若有疑悔者，佛當為除斷，令盡無有余。又云：菩薩聞是法，疑網皆已除，千二百羅漢，悉亦當作佛。此中破疑，亦兼破悔。昔悔修小，不得作佛，今聞得作，悔所以除，知小乃為大之因故。疑通三乘，悔唯小有，以寬攝狹，但說破疑，不說除悔。至後卷中，當釋差別，故為破疑，說斯妙法。
後破執者，聲聞有二：一、決定種姓，得聲聞果，定入無余，身灰智滅。故諸經云：余人善根涅盤時盡，菩薩善根不爾；二、退已還發大菩提心，初是定姓，後不定姓。
然瑜伽及法華論說聲聞有四：一、決定種姓，亦名趣寂。二、增上慢，此是凡夫得第四禪，謂阿羅漢。三、退已還發大菩提心，亦名不定種姓。且法華會得記，聲聞名退菩提心，舍利弗等皆是此類。故經自云：告舍利弗！我昔教汝志愿佛道，汝今悉忘，而便自謂已得滅度。優婆塞經說：舍利弗修大乘道，經六十劫，因施眼故，大行難成，退求小果。鶖子亦言：世世已曾從佛受化。說十六王子所教化眾生，過去結緣之始。由是故，名退菩提心，非不定姓皆是退類。亦有昔日未求於大，今者但從小果趣大，不定姓故。
四者、應化。應化非真，攝大乘說，諸大菩薩及佛等化示為聲聞，引實聲聞向大乘故。富樓那等即其類也。法華論云：此中唯為二聲聞記，謂退心、應化。其趣寂者及增上慢，佛不與記，根未熟故。菩薩與記。雖復總言：汝行菩薩道，當得作佛。論言與記，令發心故。退菩提心正當根熟，為說一乘，正破其執。應化非真，無執可破，示相可爾。其增上慢既是異生，根現未熟，故佛不與記。菩薩與記者，即常不輕為具因記，令信有佛姓，復漸發心修大行故。其趣寂者既無大乘姓，何得論其熟與不熟？應言趣寂由無大姓，根不熟故，佛不與記。菩薩與記，具理姓因，漸令信大，不愚法故。非根未熟，後可當熟。故非菩薩與記，令發趣大乘心，言當作佛。菩薩愿心，方便化之，令生信意，如般若經：我皆令入無余涅盤。非皆入盡。菩薩記，於趣寂亦爾。若許趣寂同增上慢，不但不得名為趣寂，甚違諸教，義不相叶。由趣寂者與增上慢合一處說，翻譯之主同言根未熟，令其發心。正義應言，趣寂根未熟，故不與記；菩薩與記，令發信解大乘心故。增上慢者根未熟故，佛不與記；菩薩與記，令發趣向大乘心故。若趣寂者，後亦作佛，違涅盤等處處教文。
菩薩亦二：一者、頓悟；二者、漸悟。漸悟有二義：
一者、若從得二乘果發心向大，名為漸悟。由生數小，或全無故。若從二凡而歸於大，即頓悟攝，未曾悟證二乘果故。生數猶多，不名漸悟。故涅盤經但說圣人八萬劫等，不說異生回心劫數。
二者、但從曾發二心，曾修二行，來歸大者，皆名漸悟。具彼姓故，修彼行故，聞思悟解，亦名為悟，何必證悟，況復亦有生數小者，謂已定生、即此生時及一坐順決擇分等。經據劫定，但說圣人，何妨異生有生數小者？此經所說一乘之理，論雖言為二聲聞說，謂退心、應化，法華一會正唯為退菩提心說，兼亦為應化，滿慈子等亦在會故。
若準攝論，合以十義說於一乘，義兼為三，理亦無失，決定種姓不愚法故，不定種姓回求大故。其應化者，為化記故，雖亦可為二菩薩說，正宗唯為漸悟者說。故下經云：菩薩聞是法，疑網皆已除。義兼頓悟，於理未爽。攝論十義解一乘云：為引攝一類，及任持所余，由不定種姓，諸佛說一乘。所引攝一類，即退菩提心聲聞。及任持所余，即漸悟菩薩。退菩提心聲聞執著小果，自謂究竟故。舍利弗言：我悉除邪見，於空法得證，爾時心自謂，得至於滅度。迦葉亦言：佛令我等出於三界，得涅盤證。於菩薩法，不生一念好樂之心。此皆昔時執著小意。即攝論云：三種練磨心，斷除四處障，緣法義為境。
四處者：一、二乘作意；二、諸疑離疑；三、於所聞思法中，言我能然，余不能爾；四、於骨瑣乃至菩提，執著分別。
二乘作意者，執二果為極故。為斷此執，而說此經。漸悟菩薩執佛菩提於己無分，欲生退敗，還住二乘。為任持此，而不令退。又復頓悟諸小菩薩執唯己依大乘修行，可得成佛，已住聲聞，不得作佛。今破此執，顯二乘非極，住二乘者亦得作佛，故說是經。由此攝論斷四處言：一、二乘作意；二、言我能然，余不能爾。即此二種諸疑，離疑即是前也。
彰記行中有二：一、彰記；二、彰行。初彰記者，佛自成道，未為聲聞授菩提記。今為授記，故說是經。故下經云：我設是方便，令得入佛慧，未曾說汝等，當得成佛道。所以未曾說，說時未至故，今正是其時，決定說大乘。又迦葉言：又今我等年已朽邁，於佛教化菩薩阿耨多羅三藐三菩提法，不生一念好樂之心。我等今於佛前，聞授聲聞阿耨多羅三藐三菩提記，心皆歡喜，得未曾有。又云：或說修多羅，伽陀及本事，本生未曾有，亦說於因緣，譬喻并只夜，優婆提舍經。唯為聲聞說此九部，不說授記、方廣、自說，故此以前未為授記。今為授記，故說是經。
後彰行者，今說菩薩一乘之行，一乘正是菩薩行。故下經云：有佛子心凈，柔軟亦利根，無量諸佛所，而行深妙道，為此諸佛子，說是大乘經。又云：聲聞若菩薩，聞我所說法，乃至於一偈，皆成佛無疑。又云：舍利弗！諸佛如來但教化菩薩，諸有所作，常為一事故。要由修福慧，照有空，尋教詮，究玄理，真解起，悟一乘。又且一乘有因有果，因即七地四菩薩行，下隨所應，并皆具配。果即佛位、菩提、涅盤，在三身中，此皆攝盡。又三周說一乘，明一乘境，等明一乘行，等明一乘果。明境欲發聲聞心，明行令修菩薩行，因此方期佛果功德，故為彰菩薩行，說是法華經。
利今後中有二：一、利今；二、利後。初利今者，法華一會，所有凡圣宜聞法華而得益故。此有二類：一、果記利；二、現證利。果記利者，即為三機，世尊三周說一乘義，會二破二，以利益今。
下，至，鶖子得記，八部喜贊已來，為第一周。經云：諸佛世尊唯以一大事因緣故，出現於世。乃至諸佛以方便力，於一佛乘，分別說三。故舍利弗聞是說已，中深生領解。佛述成已，便得授記。其中舍利弗請下，佛說譬喻，并、、為第二周。云：如來亦復如是，為一切眾生之父。乃至舍利弗！以是因緣，當知諸佛方便力故，於一佛乘，分別說三。大迦葉等聞是說已，中方生領悟。佛重述成，中，佛便為大迦葉、須菩提、摩訶迦旃延、大目犍連四人授記。其、、為第三周。
初說大通智勝佛事，令其憶念。復云：諸比丘！若如來自知涅盤時到。乃至但是如來方便之力，於一佛乘，分別說三。富樓那等聞是說已，於中深生領解。佛述成已，便為五百弟子及學、無學人授記，即是利今聲聞眾也。
經出六處，示現授記：一者、別記。舍利弗及四大聲聞，眾所知識，名號不同，故與別記。二者、同記。富樓那等五百人、千二百人，同一名故，俱時與記。三者、後記。學、無學等，非眾所知識，共同一號，就下根中，後時與記。四、無怨記。示現如來無怨惡故，與提婆達多記。五、通行記。顯示女人、在家、出家修菩薩行，皆證佛果故，與比丘尼及天女記。此上五記，說今時益，皆如來記。六、具因記。常不輕菩薩禮拜贊嘆言：我不輕汝，汝等皆當作佛。示現眾生皆有佛性故。此之一種，菩薩與記，說往時益。初三及第五利，聞法華記，余之二種非由聞此記。然前五記并名利今，即果記利也。然諸聲聞授記以後，受變易生，相狀體義至後當知。
現證利者，復有多種，如，雖龍宮涌出，龍女道成，皆由法華，非靈山會益，略而不說。唯有龍女成道演說法時，娑婆世界菩薩、聲聞、八龍、天部、人與非人，皆遙見彼龍女成佛，普為時會人天說法，心大歡喜，悉遙敬禮。無量眾生聞法悟解，得不退轉，無量眾生得受道記，無垢世界六返震動，娑婆世界三千眾生住不退地，三千眾生發菩提心而得受記，合四位益。
有十一位得證，一位發心。佛說是如來壽量長遠時，六百八十萬億那由他河沙眾生得無生法忍，千億菩薩摩訶薩得聞持陀羅尼門。復一世界微塵數菩薩摩訶薩得樂說辨才，一世界微塵數菩薩摩訶薩得百千萬億無量旋陀羅尼，三千大千世界微塵數菩薩摩訶薩能轉不退轉法輪，二千國土微塵數菩薩摩訶薩能轉清凈法輪。小千國土微塵數菩薩摩訶薩八生當得，四四天下四生當得，三四天下三生當得，二四天下二生當得，一四天下微塵數菩薩摩訶薩一生當得阿耨多羅三藐三菩提。
復有八世界微塵數眾生皆發阿耨多羅三藐三菩提心。如說，八萬四千菩薩得解一切眾生語言陀羅尼。說，八萬四千人得現一切色身三昧，四萬二千天子得無生法忍，華德菩薩得法華三昧。說，八萬四千眾生皆發無等等阿耨多羅三藐三菩提心。說，六萬八千人得無生法忍。說，八萬四千人遠塵離垢，得法眼凈。說，河沙等無量無邊菩薩得百萬旋陀羅尼，三千大千世界微塵等菩薩行普賢道。前之五記，記當得佛，此二十五類現證因位，并是利今，故說法華。
後利後者，散席以後，因法華經所獲功德，皆是利後。說：第五十人一聞法華經能隨喜者，功德過於布施四百萬億那由他三千大千世界眾生金銀七寶，又勝令得阿羅漢果。若往僧房須臾聽法華經者，生生常乘象馬車乘，七寶輦輿及乘天宮。若復分坐令他聽者，生生常得帝釋坐處、梵王坐處。若復勸人往聽法華，生生常與陀羅尼菩薩共生一處，終不瘖啞，乃至當來見佛聞法，信受教誨。
說：若善男子、善女人受持是法華經，若讀、若誦、若解說、若書寫，是人當得八百眼功德、千二百耳功德、八百鼻功德、千二百舌功德、八百身功德、千二百意功德，以是功德莊嚴六根，皆令清凈。乃至云：若有後世受持、讀誦是經典者，是人不復貪著衣服、臥具、飲食資生之物，所愿不虛，亦於現世得其福報。是以遺教經言：所應度者，皆已度訖；其未度者，皆亦已作得度因緣。故由說此，而與未來作大利益，是名利後，故說是經。
顯時機中有二：一、顯時；二、顯機。初顯時者，諸佛設教，略有二種：一、頓；二、漸。頓即被彼大機，頓從凡夫以求佛果，如勝鬘經所說一乘，一乘是權，四乘實故。漸即被彼從小至大機，如此經中所說一乘，一乘是實，二乘權故。此經多被從彼二乘，以求佛果，多是漸教，大乘所攝。
古有釋言，教有五時：第一時者，佛初成道，為提謂等五百賈人但說三歸、五戒、十善世間因果教，即提謂等五戒本行經是，未有出世善根器故。第二時者，佛成道竟，三七日外，十二年中唯說三乘有行之教，未為說空，即阿含等小乘經是。第三時者，佛成道竟，三十年中說彼三乘同行空教，即維摩、思益、大品等是。第四時者，佛成道竟，四十年中說有一乘，猶未分明演說佛性常住實相，尚說無常佛果以為真實，即無量義、法華等是。以前未明一乘義故，此中猶未分明演說常住佛性故。第五時者，謂雙林中說諸眾生悉有佛性，常住佛教，即涅盤經、大悲經等是。
乍觀可爾，理即不然。提謂經說：五百賈人將受五戒，先懺悔彼五逆、十惡、謗法等罪，得四大本凈、五陰本凈、六塵本凈、吾我本凈。時提謂等得不起法忍，三百賈人得柔順忍，二百賈人得須陀洹果，四天王等得柔順忍，三百龍王得信忍，自余天等皆發無上道意，十億天人皆行菩薩十善。提謂長者滅三界苦，得不起法忍，即是初地或第八地。又普曜經第二七日，提謂等五百賈人獻佛麨蜜，佛與授記：汝於來世當得作佛，名曰齊成。
云何但言第一唯是世間教也？但為此日，猶未分明說三乘者，同所觀諦，故未名轉法輪，至五比丘時，方名轉法輪。
次第二時十二年中唯說有教者，覺愛難云：成道五年說大般若，正明實相。又第七年為八菩薩說般舟三昧經，正明眾生五陰本空。又第九年說鴦掘摩羅三昧經，第十年中說如來藏經，皆明涅盤佛性深理。又提謂、普曜經并明菩薩行。又與賈人授記成佛，明初成道已說大乘。又成道竟，第二七日說十地經。又大般若云：佛在鹿野轉四諦輪，無量眾生發聲聞心，無量眾生發獨覺心，無量眾生發阿耨多羅三藐三菩提心，行六波羅蜜。無量菩薩得無生法忍，住於初地、二地、三地，乃至十地，無量一生補處菩薩一時成佛。
云何乃言第二時唯說三乘有教？是知一雨普潤，稟解不同，不可說佛教必有先後。今依古義，且破二時，後余三時并如古人破。乍雖可爾，理即不然。恐厭文繁，且略應止。依今新經，頓教大乘但唯一時，與一大機不從小起，教被唯一，故漸次大教乃有三時。
解深密經中，佛為勝義生菩薩依於三性說三無性，皆是遍計所執性已。勝義生菩薩深生領解，廣說世間毘濕縛藥、雜彩畫熊，亦如良醫善用反藥，初雖有損，後必為益，非後為損而初益之。有頌既不乖宗，設無亦何違理？
又隋時所添經中，莊嚴幢菩薩問無盡意，觀音名所由。無盡意菩薩遍觀觀音過去愿海，告莊嚴幢，而說於偈。若爾，云何偈言世尊妙相具，我今重問彼。具足妙相尊，偈答無盡意？文既相違，故知差舛。又彼經加其後半，論釋兩喻，破執乘一，彼說乘同，日光為喻，正法、妙法兩經俱無。論又不解四從三逆，有爽通途，無順成理。彼經又以安在後，違二本經及論次第。又云：及二品初皆脫少，既無誠文，理難依信。又云：合有二十七品，以與同品，四本違三，寔為未可。
第五、彰品次第者，凡欲說法，必先警覺群情，機集緣和，乃可應物宣暢。陳說之漸，初名。既說，次辨正宗。眾既集而未閑，須陳宗以訓誘，法說一乘為實，略開二運為權。
言一實而導彼歸途，顯二權而令斯返跡。智揚善巧，妙應上根，語演神功，津冥邃理，故次有。
上根領悟，佛重述成，方有。應有領述及，良以鶖子獨穎，不可孤明，領述授記，文小略故。初寄其領述及為授記。中根之類雖聞法說，猶未能解，不因曉喻，無以解生，故有。
智者因喻領慧隨生，故有。
雖少信解，尚未深知，為破疑情，重成其意，故有。
四大聲聞既深領解，記其當果，故次有。
上、中二性雖復解生，下根之徒猶無悟相，必假丁寧之說，欣資鄭重之訓。說過去結緣之始，覺照其心，述彼所得涅盤，本非真滅，令歸寶所，趣大涅盤，故次有。
高名之輩，因說即解，應有信解，復重凈心，良由三遍殷懃，領解文略，印亦不廣，不別生品。先陳高名當果之相，故有。
下位之儔，時漸亦達，為之授記，故有。
三根并悟，說利已周，將使遠代同規，嘆人美法，令弘大義，故有。
依法修學，若法若人，可師范故，破小執而成大道，會權旨以入真宗。信學既希，歸崇亦尟。多寶現塔，分身佛集，勸長時明信，證說不虛，故有。
雖他佛說證信此經，未顯自尊，勸人歸仰，故顯身作國王，為重此經，於彼怨家，為床求法，亦顯經威廣大，度龍宮眾極多，法力速成，化龍女以成道，故有。
既現自他俱為寶重，威弘用速，殷懃勸勉，聞經菩薩皆受教而愿持，故有。若依論本，言。此經無勸，因前勸而今持，故名勸持，理亦無爽。
其有末代行法多越軌摸，今示儀方，令易宣暢。法既易行，自離傷毀，故有。
八菩薩聞妙道以愿持，佛時不許，明已有持弘者，遂有六萬沙菩薩久離毀傷，先愿弘宣，勸發時會，故有。
眾見涌出，謂此化而非真，父少子老，疑非釋迦所化。今明我道久成所化，故宜非小。為釋此疑難，故有。
報佛之身現壽量而長遠，法身之體亦方便以宣揚，故知釋迦由來化質，佛德深妙，聞信者多，利益既弘，功德無量。今明時眾差別獲益，故有。
時宜所益雖已具陳，有能隨喜，福亦不小，故有。
傍人隨喜，尚獲福多，正能宣闡，功德彌眾，故有。
法師持經，必當作佛。毀法師者，獲罪無量。引己為證，故有。
如來勸說，福事俱多，恐眾生疑，謂佛虛唱，欲顯己言不謬，何得誑汝眾生？縱神力以示之，故有。藥王昔者殉命持經，說彼本緣，勸勉時會，故有。
流行正法，此彼之土皆通，藥王已此土加揚，故召妙音，令他方傳授，故有。
眾生持經，多諸障難，必假普示諸法門大悲救護，故有。
雖念觀音，憑人救難，未持神咒，仰法威加，欲令廣有威靈，持經易所成濟，故有。
持經之力，不簡怨親。經福所資，常生勝所，欲明古今相即，以勸弘於妙旨，故有。
雖此土、他土皆有弘經，未有此方、他方俱為勸勵，故有。
贊勸既周，化緣已畢，殷懃付授，遠使流通，故有。
此依正法華及論，居後，釋其次第。若後，即說，人情曲解，未契通途也。