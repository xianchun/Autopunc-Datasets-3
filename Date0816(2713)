東山空、東林總、慈明語附僧問：如何是接初機句？
汾云：汝是行腳僧。
空云：金剛杵打鐵山摧。
總云：無底鉢盂光烜赫。
圓云：一刀兩段。
如何是辨衲僧句？
汾云：西方日出卯。
空云：岳陽船子洞庭波。
總云：天臺楖栗黑粼粼。
圓云：寒山、拾得。
如何是正令行句？
汾云：千里特來呈舊面。
空云：夜叉屈膝眼睛黑。
總云：戴盆屧履三千里。
圓云：來千去萬。
如何是定乾坤句？
汾云：北俱盧洲長粳米，食者無嗔亦無喜何分？所以先德付囑云：若當相見，切須子細窮勘，不得鹵莽，恐誤後人之印可也。
汾陽示眾云：汾陽有三訣，衲僧難辨別。擬議問如何，拄杖驀頭楔。
僧問：如何是三訣？師便打，僧禮拜。
汾云：與汝頌出：第一訣，接引無時節，巧語不能詮，云綻青天月。第二訣，舒光辨賢哲，問答利生心，拔出眼中楔。第三訣，西國胡人說，濟水過新羅，北地用邠銕。
第一訣，大地山河泄，維摩才點頭，文殊便饒舌。
第二訣，展拓看時節，語默豈相干？夜半秋天月。
第三訣，山遠路難涉，陸地弄舟船，眼中挑日月。
第一訣，袖三斤鐵，忽遇病維摩，提起驀頭楔。
第二訣，六月滿天雪，無處避炎蒸，渾身冷似銕。
第三訣，八字無兩ノ，胡僧笑點頭，眼中重著楔。
第一訣，真卓絕，手把黃金槌，敲落天邊月。
第二訣，難辨別，琉璃枕上凹，瑪瑙盤中凸。
第三訣，最超絕，花木四時春，庭臺千古月。
第一訣，針頭削鐵，穿耳胡人，面門齒缺。
第二訣，殺人見血，啞子忍痛，無處分雪。
第三訣，陽春白雪，水底桃花，山頭明月。
如何是第一訣？
古德云：珊瑚枝枝撐著月。
如何是第二訣？
古德云：萬里一條銕。
如何是第三訣？
古德云：百草頭邊俱漏泄。
汾陽上堂，僧出問：如何是學人著力句？
汾云：嘉州打大像。
如何是學人轉身句？
汾云：陜府灌銕牛。
如何是學人親切句？
汾云：西河弄師子。又云：若人會得此三句，已辨三玄，更有三要語在，切須薦取。
僧問：如何是學人著力句？
巖云：千日斫柴一日燒。
如何是學人轉身句？
巖云：一堵墻，百堵調。
如何是學人親切句？
巖云：渾家送上渡頭船。
汾陽云：大意除實問默問難辨，須識來意，余者總有時節，言說淺深，相度祗應。不得妄生穿鑿，彼此無利益。雖是善因，而招惡果，切須子細。
僧問馬祖：如何是佛？
祖云：即心是佛。
趙州云：殿底。
問龍牙：天不能蓋，地不能載時如何？
牙云：道者合如是。
問臨濟：學人有一問在和尚處時如何？
濟云：速道！速道！僧擬議，濟便打。
問天皇：疑情未息時如何？
皇云：守一非真。
問芭蕉：盡大地是個眼睛，乞師指示。
蕉云：貧兒遇餿飯。
問興化：學人皂白未分，乞師方便。化隨聲便打。
問風穴：不會底人為甚麼不疑？
穴云：靈龜行陸地，爭免曳泥蹤？
問玄沙：學人乍入叢林，乞師指示。
沙云：汝聞偃溪水聲麼？
僧云：聞。
沙云：從這入。
問老宿：世智辨聰總不要拈出，還我話頭來。宿便打。
問云門：瞪目不見邊際時如何？
門云：鑒。
問首山：一切眾生皆有佛性，為甚麼不識？
山云：識。
問風穴：大海有珠，如何取得？
穴云：罔象到時光燦爛，離婁行處浪滔天。
問三圣：學人只見和尚是僧，如何是佛是法？
圣云：是佛是法，汝知之乎？
問徑山：這個是殿底，那個是佛？
山云：這個是殿底。
問祖師：一切諸法本來是有，那個是無？
答云：汝問甚分明，何勞更問吾？
問睦州：祖師西來，當為何事？
州云：爾道為何事？僧無語，州便打。
外道問佛：不問有言無言。世尊良久。
道云：世尊大慈大悲，開我迷云，令我得入。
外道到佛處，無言而立。佛云：甚多。
外道道云：世尊大慈大悲，令我得入。
凡有學人偏僻言句，或蓋覆將來，辨師家眼目，或呈知見，擎頭戴角，一一試之，盡皆打得。只為當面識破，或貶或褒，明鏡臨臺，是何精魅之可現？何有妖狐能隱本形者也？
浮山每於示徒之際，遍舉宗門語句，而學者編集，乞師名之。師因其類聚，目之曰佛禪宗教義九帶集，蓋擬班固九流之作也。
夫真實之理，證成法身，照用之功，作為報土。諸佛之本因既爾，諸祖之洪范亦然。五部分宗，萬派之精藍布；一燈分焰，十方之法席鱗差。又華嚴經云：如來不出世，亦無有涅盤。
昔靈山會上，世尊以青蓮目瞬示四眾，無能領其密意，惟大迦葉獨領解佛旨。經云：佛告大迦葉云：吾有正法眼藏，涅盤妙心，付囑與汝，汝當流布，勿令斷絕。又臨涅盤，告阿難言：十二部經，汝當流通。告優波離言：一切戒律，汝當奉持斗，紅爐焰碧波生。猿抱子歸青嶂，鳥銜花落碧巖前。
理事縱橫，照用齊行。
這邊那邊，日午三更。
塵塵實際本和融，舉體全該事理同。
應物行權無定法，隨緣立理絕羅籠。
竿頭有路通車馬，棒下無生觸祖翁。
出沒縱橫全體用，夕陽西去水流東。
夫垂者，圣人垂機接物也。屈曲者，脫珍御服，著弊垢衣也。同安云：權掛垢衣云是佛，卻裝珍御復名誰？珍御名不出世，垢衣名出世。
僧問石門徹和尚：云光法師為甚麼卻作牛去？
徹云：陋巷不騎金色馬，回途卻著破襴衫。
圣人成佛後，卻為菩薩，導利眾生，是名不住無為，不盡有為矣。文殊師利問維摩詰云：菩薩云何通達佛道？
摩詰云：菩薩行於非道，是名通達佛道。
古德著語云：慈云普覆無邊際，枯木無花爭奈何？宛轉是非從曲直，個時消息解通風。
屈曲垂慈，棒喝齊施。
覆藏密旨，少室靈枝。
不裝珍御示初機，出世權披弊垢衣。
細路曲盤連夜過，故鄉迢遞幾時歸？
垂絲千尺鉤還曲，利物多方語帶悲。
休論長安風物好，得便宜是落便宜。
汝州風穴和尚示眾云：夫參學眼目，臨機直須大用現前，莫自拘於小節。設使言前薦得，猶是滯殼迷封；縱饒句下精通，未免觸途狂見。勸汝諸人，應是從前依他作解，明昧兩岐，凡圣疑情一時掃卻，直教個個如師子兒哮吼一聲，壁立萬仞，誰敢正眼覷著？覷著則瞎卻渠眼。
古德著語云：一句曲含千古韻，萬重云散月來初。垂絲千尺，意在深潭。
妙叶真機，境物如如。
是凡是圣，無欠無余。
擡搦繇來作者知，個中一字兩頭垂。
同生同死何時曉？雙放雙收舉世疑。
照膽蟾光沈碧漢，拍天滄海浸須彌。
聞韶忘味有余樂，方識詩人句外奇。
夫雞足分燈之後，少林傳芳以來，各闡玄風，互興佛事，若憑言詮為據，斷滅法門，更成造作修功我手何似佛手？翻覆誰辨好丑？若是師子之兒，野干謾為開口。
我腳何似驢腳？隱顯千差萬錯，豁開金剛眼睛，看取目前善惡。
人人有個生緣處，認著依然還失路，長空云破月華明，東西南北從君去。
蜀人，嗣南禪師。
長江云散水滔滔，忽爾狂風浪便高，不識漁家玄妙意，卻於浪颭風濤。
南海波斯入大唐，有人別寶便商量，或時遇賤或時貴，日到西峰影漸長。
黃龍老和尚，有個生緣語，山僧承嗣伊。今日為君舉，為君舉，貓兒偏解捉老鼠。
名道興，蜀人，嗣五祖。
我手何似佛手？爐鞴鉗鎚掃帚，曾烹紫磨金身，光射七星牛斗。
我腳何似驢腳？白刃紅旗閃爍，坐斷百戰場中，妙用六韜三略。
人人有個生緣，視聽俯仰折旋，頂戴寰中日月，懷藏閫外威權。
我手何似佛手？隨分拈花折柳，忽然撞著頭蛇；上上根人來，人境兩俱奪；出格人來，人境俱不奪。
四賓主者，師家有鼻孔，名主中主；學人有鼻孔，名賓中主；師家無鼻孔，名主中賓；學人無鼻孔，名賓中賓。與曹洞賓主不同。
三玄者，玄中玄、體中玄、句中玄。三要者，一玄中具三要。自是一喝中體攝三玄三要也。金剛王寶劍者，一刀揮盡一切情解。踞地師子者，發言吐氣，威勢振立，百獸恐悚，眾魔腦裂。探竿者，探爾有師承無師承，有鼻孔無鼻孔。影草者，欺瞞做賊，看爾見也不見。一喝分賓主者，一喝中自有賓有主也。照用一時行者，一喝中自有照有用。一喝不作一喝用者，一喝中具如是三玄三要、四賓主、四料揀之*。大約臨濟宗風，不過如此。要識臨濟麼？青天轟霹靂，陸地起波濤。
橫按鏌鎁烜赫光，八方全敵謾茫茫。
龍蛇并隱肌鱗脫，雷雨全施計略荒。
佛祖點為涓滴響，江山結抹并芬芳。
回途索莫郊坰遠，失舶波斯落楚鄉。
師諱文偃，嘉興張氏子。受具游方，初參睦州陳尊宿，發明心要。州指見雪峰存禪師，再蒙印可。初至靈樹開法，嗣雪峰。後遷云門光泰寺，其道大振，天下學者望風而至，號云門宗。
師示眾云：函蓋乾坤，目機銖兩，不涉萬緣，作麼生承當？眾無對。
自代云：一鏃破三關。
後來德山圓明密禪師遂離其語為三句曰：函蓋乾坤句、截斷眾流句、隨波逐流句。
圓悟曰：本真本空，一色一味，非無妙體，不在躊躇，洞然明白，則函蓋乾坤也。又云：本非解會，排疊將來，不消一字，萬機頓息，則截斷眾流也。又云：若許他相見，從苗辦地，因語識人，即隨波逐浪也。
乾坤并萬象，地獄及天堂，物物皆真現，頭頭總不傷。
堆山積岳來，一一盡塵埃，更擬論玄妙，冰消瓦解摧。
辨口利詞問，高低總不虧，還如應病藥，診候在臨時。
函蓋乾坤事皎然，何須特地起狼烟？遒人舞鐸東君至，不令花枝在處妍。
截斷眾流為更論，河沙諸佛敢形言。星移斗轉乾坤黑，稍有絲毫實不存。
隨波逐浪任高低，放去收來理事齊。一等垂慈輕末學，柰緣潦倒帶塵泥。
如何是函蓋乾坤句？
宗云：日出東方夜落西。
祖云：海晏河清。
居云：合。
山云：大地黑漫漫。又云：普天匝地。又云：海底紅塵起。
柱云：只聞風擊響，知是幾千竿？
如何是截斷眾流句？
宗云：銕蛇橫古路。
祖云：水泄不通。
居云：窄。
山云：不通凡圣。又云：洎合放過。又曰：橫身三界外。
柱云：昨日寒風起，今朝括地霜。
如何是隨波逐浪句？
宗云：船子下楊州。
祖云：波斯吒落水。
居云：闊。
山云：要道便道。又云：有問有答。又云：此去西天十萬八千。
柱云：春煦陽和花織地，滿林初囀野鶯聲。
師每見僧，以目顧之，即曰鑒，或曰咦，而錄者曰顧監咦。後來德山圓明密禪師刪去顧字，但曰監咦，故叢林目之曰抽顧。因作偈通之，又謂之擡薦商量。偈曰：
相見不揚眉，君東我亦西。
紅霞穿碧落，白日繞須彌。
云門顧監笑嘻嘻，擬議遭他顧監咦。
任是張良多智巧，到頭終是也難施。
云門抽顧，自有來由，
一點不來，休休休休！
云門關棙子，消息少人知，
有時一撥動，大地眼前前。
僧問師：如何是云門劍？
師云：祖。
如何是玄中的？
師云：。
如何是吹毛劍？
師云：骼。又云：胔。
如何是正法眼？
師云：普。
三身中，那身說法？
師云：要。
如何是啐啄之機？
師云：響。
殺父殺母，佛前懺悔。殺佛殺祖，甚處懺悔？
師云：露。
如何是祖師西來意？
師云：師。
靈樹一默處如何上碑？
師云：師。
久雨不晴時如何？
師云：劄。
鑿壁偷光時如何？
師云：恰。
承古有言：了即業障本來空，未了應須還宿債。未審二祖是了？是未了？
師云：確。
一日，示眾：會佛法者如恒河沙，百草頭上代將一句來。
自代云：俱。師凡對機，往往多用此酬應，故叢林目之曰一字關云。
僧問：十二時中如何得不空過？
師云：爾向甚處著此一問？
僧云：學人不會，請師舉。
師索筆，成偈云：
舉不顧，即差互。
擬思量，何劫悟？
問雪峰：如何是學人自己？
峰云：筑著鼻孔。
僧舉似師，師云：爾作麼生會？其僧方思惟，師亦以前頌示之。
福朗上座因僧問：如何是透法身句？
師云：北斗藏身。朗罔測其旨，遂造焉。
師一見，便把住云：道！道！
朗擬議，師托開，有偈云：
云門聳剔白云低，水急游魚不敢棲。
入戶已知來見解，何勞再舉轢中泥？
朗大悟。出
嗣云門，名顥鑒，叢林目為鑒多口。
僧問巴陵：如何是提婆宗？
陵云：銀盌盛雪。
問：如何是吹毛劍？
陵云：珊瑚枝枝撐著月。
問：祖意教意，是同是別？
陵云：雞寒上機鯉魚，雨傾盆下。稱提三句關鍵，拈掇一字機鋒。藏身北斗星中，獨步東山水上。端明顧鑒，不犯毫芒；格外縱擒，言前定奪。直是劍鋒有路，鐵壁無門。打翻路布葛藤，剪卻常情見解。烈焰寧容湊泊？迅雷不及思量，蓋其見諦寬通，自然受用廣大。花開靈樹，子結香林，振佛祖權衡，開人天眼目。夫何源清流濁，根茂枝枯？妄立道眼因緣，謬為聲色差別，互相穿鑿，滯著語言，取辱先宗，過在後學。此云門宗風也。
師逢僧必特顧之曰監，僧擬議則曰咦，門人錄為顧監咦。後圓明密刪去顧字，為之抽顧。兒孫失其旨，當接人之際，以怒目名為提撕，名為不認楖栗橫擔宇宙寬，得盤桓處且盤桓。水流東澗朝西澗，云起南巒下北巒。
生銕鄆針挑蜀錦，古松瓊葉落珠盤。折旋未擬經殘雨，沒足泥涂過欎單。