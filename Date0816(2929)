無父何怙，悲風慘一七之辰；有佛可依，湛云覆三千之界。負肩酬德，繞足投誠。切念四生凡品，五濁浮軀，頃嬰無妄之災，深期有永；豈意有為之幻，遽作無常？嗟嗟撒手以便行，切切承顏而莫得，雖娑婆海上，載乘明月以旋歸；然癡慢山前，恐礙飛云之來往。爰痛南垓之念，敬修西竺之緣。
入佛事。
空空了了，解除久久愆尤；是是非非，結絕初初之公案。長揖穢土以超生，頓開妙蓮而見佛。
詩蓼莪曰：無父何怙，無母何恃。
父母恩難報經曰：父母於子，有大增益，乳哺長養，隨時將育，四大得成。設若右肩負父，左肩負母，經歷千年，正使便利背上，未足報父母恩。
圓覺經曰：於是文殊師利菩薩在大眾中，即從座起，頂禮佛足，右繞三匝，長跪叉手。
四生、五濁、無妄之災并見上。
家語六本曰：切切而悲。
雋不疑見暴勝之曰：竊伏海瀕聞暴公子舊矣，今乃承顏接辭。
〉，有聲無詞。晉束晢，名無生忍。瑜伽論云：何名忍？自無憤勃，不報他怨，故名忍。
兇經三年，痛失彩衣之侍；吉蠲一日，告成禫服之祥。欲盡余哀，爰修勝會。切念先君頃以熊屏之夢，遽為蟻穴之游。嗟無淚之可揮，雖有身而莫贖。倚廬切切，可勝曦馭之馳；陟岵哀哀，倏屆孔琴之御。擬破後後之冥關，須仗空空之妙覺。
入佛事。
絕轉輪樞，契常住法，不生不滅，直空當下之身心；若住若來，大笑從前之夢幻。
見上。
謂禫，除服祭名。大祥後，間一月而禫。見禮記。
晉平公夢朱熊窺其屏，惡之而疾。問於子產，對曰：昔共工之卿曰浮游，敗於顓頊，自沈於淮，其色赤，其言善笑，其行善顧，其狀如熊，為天王崇。見之堂則王天下者死，見之堂下則邦人駭，見之門則近臣憂，見之庭則無傷。今窺君之屏，病而無傷，其祭顓頊、共工乎？從其言而病間。
見上。
詩黃鳥曰：如可贖兮，人百其身。注：贖，貿也。若可貿以他人，則人皆愿百其身以易之矣。
記問喪曰：不敢入處室，居於倚廬，哀親之在外也。寢苫枕塊，哀親之在土也。故哭泣無時，服勤三年，思慕之心，孝子之志也。
見上。
謂日也。見上。
杜詩：羲和冬馭近，愁畏日車翻。
詩陟岵曰：陟彼岵兮，瞻望父兮。注：山無草木曰岵。孝子行役，不忘其親，故登山以望其父之所在。
記檀弓曰：孔子既祥，五日彈琴而不成聲，十日而成笙歌。
以卒日而為諱日，嗟嚴父之何之；轉業風而作釋風，仰世尊之如在。聊申一日之悃，庶服終身之喪。切念先君精魄往而不還，音容邈而莫睹，雖一日二日乃奄而亡，實千年萬年莫消此恨。露曦薤葉，風動木枝，永言孝思，不遑啟處。適衣黑衰之日，敬邀緇服之流。
入佛事。
伏愿無邊煩惱海，徹底乾枯；無量智慧花，廓然開發。悟無所悟之法，證無所證之門。
記祭義曰：君子有終身之喪，忌日之謂也。
并見上。
韓詩外傳曰：孔子出行，聞有哭聲甚悲，至則皋魚也，被褐擁劍哭於路左。孔子下車而問其故，對曰：吾少好學，周流天下，而吾親死，一失也；高尚其志，不事庸君，而晚無成，二失也；少失交游，寡於親友，而老無所托，三失也。夫樹欲靜而風不止，子欲養而親不逮。往而不可返者年也，逝而不可追者親也，吾於是辭矣。立哭而死。於是孔子之門人歸養親者一十三人。
見詩四牡。
死則充如，實切倚廬之念；葬者藏也，幸安歸窆之魂。爰建道場，用資冥路。切念先君劬勞德重，教育恩深。昔夢黃熊，遽入絕迹消聲之域；今封白馬，幸依歸魂掩魄之鄉。用報罔極之恩，敬遵大慈之典。
入佛事。
見清凈身于山色之間，聽廣長舌于溪聲之內，本來面目，恍然相逢；無始命根，嚗地頓斷。
記檀弓曰：始死充充如有窮。
見上。
曰：葬也者，藏也；藏也者，欲人之弗得見也。是故衣足以飾身，棺周於衣，
於椁，反壤樹之哉。
謂葬曰歸窆。曰：縣棺而封。注：封作窆。
左昭：鄭子產聘于晉，晉侯有疾。韓宣子逆客私焉曰：寡君寢疾，於今三月矣，并走群望，有加而無瘳。今夢黃熊入于寢門，其何厲鬼也？對曰：以君之明，子為大政，其何厲之有？昔堯殛鯀於羽山，其神化為黃熊，以入于羽淵，實為夏郊三代祀之。晉為盟主，其或者未之祀也乎？韓子祀夏郊，晉侯有間。賜子產莒二方鼎。
范式，字巨卿；張邵，字元伯，相與為友。元伯寢疾而卒，范式忽夢元伯呼曰：巨卿！吾已某日死，某日葬，子未我忘，豈能相及？式更服朋友之服，馳往赴之。式未及到，而喪已發引。既至壙，將窆而柩不肯進，其母撫之曰：元伯豈有望耶？遂停柩。移時，乃見素車白馬而來，母曰：是必巨卿也。式因執紼而引柩，於是乃前。
見詩蓼莪。
蘇軾，字子瞻，號東坡居士。初參東林總禪師，與論無情話有省，遂獻投機偈云：溪聲便是廣長舌，山色豈非清凈身？夜來八萬四千偈，他日如何舉似人？
見老子。
莊子曰：神農隱幾擁杖而起，嚗然放杖而笑。注：嚗然，放杖聲。
南山無橋木之親，終天抱痛；西域有妙蓮之主，易地歸仁。欲報親恩，須求佛力。切念先君既作幽泉之夢，豈勝逝水之悲？陟岵興嗟，傷音容之何在？蓼莪托咏，痛精魄之安歸？既追攀無從，豈修薦而敢闕？
入佛事。伏愿先君塵勞蠲凈，廓爾而云散天清；業障頓除，豁然而冰消雪釋。寶網玲瓏之下，獲禮慈尊；天花縹緲之中，得聞妙樂。
世說曰：伯禽與康叔見周公，三見三笞之。乃問商子，商子曰：南山之陽有木名橋，南山之陰有木名梓，何不往觀之？二子往觀，見橋木高而仰，梓木實而俯，還告商子，商子曰：橋者，父道；梓者，子道也。注：為子者，見父不能卑下遜順，如梓木實而俯，是以遭撻也。
并見上。
論語：子在川上曰：逝者如斯夫！不舍晝夜。
陟岵、蓼莪、精魄并見上。
杜甫詩：昔在洛陽時，親友相追攀。
揚雄曰：前殿崔巍兮和氏玲瓏。注：玲瓏，明貌。
木玄曰：群仙縹緲，餐玉清涯。注：向曰：縹緲，高遠貌。又善曰：遠視之貌。
悲驚萱背，俄經七日之臨；憂郁草心，莫盡三春之報。欲超冥苦，爰叩佛慈。切念亡母恭處北堂，職謹南澗，未悟空花之幻，遽驚風木之悲，迨想慈容，孰化歸來之鶴？靜思厚德，慚觀返哺之烏。既欲報德于慈闈，敢後輸誠于覺苑。
入佛事。伏愿同父首七。
萱背、三春、北堂、南澗并見上。
見圓覺經。
見上。
述異傳曰：荀環事母孝，好道術，潛棲卻粒。嘗東游，憩江夏黃鶴樓上，望西南，有物飄然降自霄漢。俄頃，已至，乃駕鶴之仙也。鶴止戶側，仙者就席，羽衣虹裳，相與欵對，已乃辭去，跨鶴騰空，妙然烟事文後集引禽經云：慈烏曰孝烏，長則返哺其母。
山谷詩：看盡林烏反哺兒。
二七日中，莫侍慈闈之側；三尊座下，愿修圣教之科。思報鴻恩，特昭蟻悃。切念亡母泡影浮生，塵勞幻質，奈井蛇之傷嚙，致瓶雀之分飛。淚眼欲枯，瞻徒嗟于陟岵；愁腸如割，望莫遂于倚門。蹐地奚容？吁天何及？幸有竺天之教，堪為冥地之資。
入佛事。
仝父二七。
蟻悃、井蛇、瓶雀、陟岵并見上。
戰國策曰：王孫賈之母謂賈曰：汝朝出而晚來，吾則倚門而望；暮出而不還，吾則倚閭而望。
并見上。
歷觀蓂砌，倏經三七之辰；塵鎖萱庭，實切百千之恨。追悼欲通于幽壤，莊嚴特建于道場。切念亡母未悟浮漚之幻，遽興逝水之悲，黑地冥途，孰是回光之法炬？漲天苦海，誰為出險之慈航？唯依我佛之洪庥，庶拔吾親之滯魄。
入佛事。
同父三七。
萱砌、萱庭、逝水之悲并見上。
三圣移司，已定罪功之籍；五官考案，復明輕重之權。欲捄慈親于既往，須投皇覺以資生。切念亡母六陰弱質，五濁浮生，意謂百年可盡躍水之養，豈期一旦遽驚墮月之悲？萱庭塵迹之悠悠，槐國夢魂之杳杳，嗟冥關之莫測，幸佛法之可憑。
入佛事。
仝父四七。
謂十王第一秦廣王，第二初江王，第三宋帝王也。
見上。
後漢姜詩，廣漢人。事母至孝，妻龐氏奉順尤篤。母性好飲江水，妻出汲而奉之。母嗜魚膾，每召鄰母同食之。舍側忽有涌泉，味如江水，每旦輒出雙鯉魚，常以供二母之膳。
錦綉萬花谷前集南齊王融豫章王墓志曰：半岳摧，峰中河墜月；鯨驂惋，慕葆吹徘徊。
見上。
三十五日游冥司，莫見封人之母；千萬億生離業網，惟依大覺之尊。還以事之，匪以報也。切念亡母全蘭蕙之夙心，抵桑榆之晚景。不知不覺，遽興鶴吊之悲；何往何之，實切狐疑之想。欲追悼於冥地，敬致懇于覺天。
入佛事。
仝父五七。
左隱元年：莊公寘姜氏于城潁而誓之曰：不及黃泉，無相見也。既而悔之。潁考叔為潁谷封人，聞之，有獻於公。公賜之食，食舍肉。公問之，對曰：小人有母，未嘗君之羹，請以遺之。公曰：爾有母遺，繄我獨無。潁考叔曰：敢問何故？公語之故，且告之悔。對曰：君何患焉？若闕地及泉，隧而相見，其誰曰不然？公從之，遂為母子如初。君子曰：潁考叔，純孝也，愛其母，施及莊公。
見上秋科之下。
晉書曰：陶侃丁母憂，在墓下。忽有二客來吊，儀服鮮異。禮畢，遺父尸。
毛詩曰：豐水有芑，武王豈不仕？詒厥孫謀，以燕翼子。注：仕，事。詒，遺。燕，安。翼，敬也。
列子曰：北山愚公，年且九十，面山而居。懲山北之塞，出入之迂也，遂率子孫荷擔，扣石懇不平？于是河曲知叟無以應之。
莊子曰：夫藏舟於壑，藏山於澤，謂之固矣。然而夜半有力者負之而走，昧者不知也。注：壑中之舟，澤中之山，可謂藏之固密，而有時乎失之夜半有力，言造化也。負之而走失也，言人之為計雖至深密，而時有不得自由者。
晉王羲之牽諸子，抱弱孫，一味之甘，割而分之，以娛目前。
遺我以安，方致龐公之喜；息我以死，遽興莊子之悲。啟竺國之遺規，作幽都之法炬。切念祖父幸享龜疇之福，方深燕翼之謀，豈期二豎之為妖，遽成永訣？遂使諸孫之失望，徒切深悲。茲集僧倫，聿修善果。
入佛事。
摧煩惱山，斬愛慾罥，金繩月映，光搖八德蓮池；玉樹風鳴，聲徹七重寶網。
薦父諸七，伏愿俱可用。
漢龐德公輟耕於隴上，妻子耘於前。荊州刺史劉表問曰：先生苦於畎畝，而不肯官祿，後世何似遺子孫乎？龐公曰：世人皆遺之以危，我今遺之以安，雖在遺不同，未為無所遺也。表嘆而去。
見上薦父四七之注。
見上。
書洪范曰：天乃錫禹洪范九疇，彝倫攸叙。注：洪，大。范，法。疇，類也。
孔氏曰：天與禹，神龜負文而出，列於背，有數至九，禹遂因而第之，以成九類。
易言：河出圖，洛出書，圣人則之。蓋治水功成，洛龜呈瑞，如簫韶奏而鳳儀，春秋作而麟至，亦其理也。
見上。
見上保瘟病之注。
文選夏侯當侍誄曰：存亡永訣。注：良云：訣，永別也。
并見上。
祖母云亡，莫遂陳情之念；婆伽立教，庸申哀慕之思。冀破冥關，用登覺地。切念祖母恩深劉母，行守班姬，意謂壽齡可享龐洪之福，豈期永訣徒懷烏鳥之私？杳然逝魄，未審何之，寂若慈容，不堪回想。爰請法侶，特弘圣規。
入佛事。
已下伏愿俱用薦父、薦祖父的。
晉李密，字令伯，犍為武陽人也。父早亡，何氏改醮。密時年數歲，感戀彌至，烝烝之情，遂以成疾。祖母劉氏，躬自撫養。密奉事，以孝謹聞。晉帝徵為太子洗馬，密以祖母年老，無人奉養，遂不應，乃上表陳情。
見圓覺經。
見前。
漢書：班倢伃，班況之女，成帝朝為婕妤。帝游後庭，嘗欲同輦載，辭曰：觀古圖畫，賢圣之君皆有名臣在側，三代末主廼有嬖女。今欲仝輦，得無近似之乎。上善其言而止。太后聞之，喜曰：古有樊姬，今有班倢伃。
漢司馬相如傳曰：湛恩龐洪。注：師古曰：龐、洪皆大也。龐，音龍。
見上。
文選注：善曰：葛龔喪伯父，還傳曰：烏鳥之情，誠竊傷痛。毛詩蓼莪：孝子不得終養。
翰曰：烏鳥反哺其母，言我有烏鳥之私情，乞畢祖母之養。
鍾情祖母，痛皈地府之幽；皈命慈尊，愿荷覺天之庇。幽苦莫述，佛廕無方。切念祖母龜木方浮，鼠藤遽斷，有百身而莫贖，無一念之敢忘。睹影自憐，曷勝李密之苦？捫心獨痛，實切元卿之哀。少報含飴，略申獻曝。
入佛事。
仝前。
晉王衍嘗喪幼子，山簡吊之，衍悲不自勝。簡曰：懷抱中物，何至於此？衍曰：圣人忘情，最下不及情，然則情之所鍾，正在我輩。簡服其言，更為之慟。
阿含云：佛告諸比丘：譬如大海中有一盲龜，壽無量劫，百年一過出頭。浮有一木，正有一孔，漂流海浪，隨流東西。盲龜百年一出，得遇此孔，至海東，浮木或至海西，圍繞亦爾，雖復差違，或復相得。凡夫漂流五趣之海，還復人身，甚難於此。
鼠藤遽斷、百身莫贖、李密之苦、捫心并見上。
齊宗元卿旱棣曰：脊令在原，兄弟急難，每有良朋，況也永嘆。
棱嚴：佛告阿難：汝我仝氣，情均天倫。
谷梁傳曰：兄弟，天倫也。何休注：兄先弟後，天之倫次。
：鴈陣驚寒，聲斷衡陽之浦。
詩*棠棣曰：死喪之威，兄弟孔懷。
楚辭曰：圜鑿而方枘兮，吾固知其鉏鋙而難入。注：鑿，穿孔也。枘刻木端，所以入鑿者也。鉏鋙，相距貌。
見上。
續齊諧記曰：京兆人田真兄弟三人，欲分財，庭前有紫荊花，忽破為三，明旦枯死。真兄弟相感，復合，紫荊亦茂。注：三人，田真、田廣、田慶也。
詩*棠棣曰：棠棣之華，鄂不鞾鞾，凡今之人，莫如兄弟。
韋應物詩：寧知風雨夜，復此對床眠？
蝸舍、蟻柯、天倫并見上。
吹篪播咏，方欣和樂之懷；易簀致驚，遽切哀號之慘。爰申丹悃，用叩金容。切念亡兄挈挈利涂，營營世網，忽起鴒原之變，遂形蝶夢之悲。夕對春風，惆悵棣華之難鞾；早觀朝露，咨嗟薤葉之易曦。茲延苾蒭僧，特設伊蒲供。
入佛事。
伏愿。
見上。
記檀弓曰：曾子寢疾，病。樂正子春坐於床下，曾元、曾申坐於足，童子隅坐而執燭。童子曰：華而睆，大夫之簀與？子春曰：止！曾子聞之，瞿然曰：呼！曰：華睆大夫之簀與？曾子曰：然，斯季孫之賜也，我未之能易也，元起易簀。曾元曰：夫子之病革矣，不可以變，幸至於旦，請敬易之。曾子曰：爾之愛我也不如彼，君子之愛人也以德，細人之愛人也以姑息。吾何求哉？吾得正而斃焉斯已矣！舉扶易之，反席未安而沒。
毛詩注：契契，憂苦也。營營，往來貌。
鴒原、蝶夢、棣華、薤葉、苾蒭、伊蒲并見上。
生則同胞，常軫天倫之愛敬；死而異處，深憂地魄之沈淪。惟我三界尊，能捄一切苦。切念亡姊未離有漏，遽入無常，靜思手足之情，豈勝萬感？載念音容之逝，莫得一瞻。不憑四智之慈，曷捄九幽之苦？
入佛事。
伏愿。
并見上。
成唯識論曰：一、大圓鏡智；二、平等性智；三、妙觀察智；四、成所作智。
見上。
痛割天倫，實殷同氣之念；哀投佛寶，敬致齋心之誠。切念亡姊蝶夢迷真，鳳拳成讖，惆悵連枝之秀，遽爾凋零；凄涼拱木之魂，杳然知識。爰陳梵典，用資冥途。
入佛事。
伏愿。
并見上。
集異記曰：孫氏求官，夢雙鳳集拳，後喪母。
蘇子卿詩：況我連枝樹，與子仝一身。
事文前集曰：秦伯襲鄭，百里子與蹇叔子諫。秦伯怒曰：若爾之年者，宰上之木拱矣。
公羊僖三十二年：宰，冢也。拱，可以手對抱。
之勤；俄別千秋，難使效蘋蘩之托。庸仗竺天之力，敬資冥地之光。切念亡夫甫及壯年，偶嬰微疾，遽作邯鄲之夢，倏為幽壤之游，乘乘兮無皈，空期百年之愿；皇皇兮何在，永訣千歲之容。不祈佛恩，曷利苦趣？
入佛事。
伏愿。
前高帝記：單父人呂公好相人，見漢高祖狀貌，重之曰：臣相人多矣，無如季相，臣有息女，愿為箕箒妾。卒與季。注：高祖姓劉，名邦，字季。
謂唐時朱、陳一村，二姓世為婚姻。
并見上。
無夫曰寡，可勝伉儷之情；有佛可依，爰致超昇之禱。庶憑法炬，用破幽關。切念亡夫汨沒愛河，沈淪幻海，一疾弗瘳，遽讖鳳拳之集；百年永訣，空嗟鸞影之孤。營魄漫漫，怨懷戚戚，敢因佛果，用報大恩。
入佛事。
伏愿。
見孟子。
左傳曰：齊侯請繼室于晉，韓宣子使叔向曰：寡君未有伉儷，君有辱命，惠莫大焉。注：伉儷，匹耦也。
見上。
異苑曰：昔罽賓王獲一鸞鳥，王甚愛之，欲其鳴而不能致，乃飾以金樊，饗以珍羞，對之逾戚，三年不鳴。其夫人曰：嘗聞鳥見其類而後鳴，何不懸鏡以映也？王從其意。鸞睹形悲鳴，哀響中霄，一奮而絕。
見上。
百年偕老，深期舉案之歡；一疾弗瘳，忽致鼓盆之嘆。嗟死者不可生也，非至尊孰能捄之？切念亡室克宜其家，來皈于室，豈意兆困宮之厄，居然為坤壤之游。琴瑟斷弦，伊誰能續？珠璣遺佩，安得重拈？不勝炊臼之憂，須假獻芹之薦。
入佛事。
伏愿。
見上。
莊子妻死，惠子吊之，莊子箕踞鼓盆而歌。惠子曰：不亦甚乎！莊子曰：人且偃然寢於巨室，我噭噭然隨而哭之，自以為不通乎命，故止也。
府曰：夫婦和合，如詩所謂鼓琴；中道之喪，如琴之斷弦。
酉陽雜俎曰：江淮王生善卜，有賈客張瞻將皈，夢炊臼中，問王生，曰：君歸不見妻矣！臼中炊，無釜也。瞻皈，妻已卒。注：釜與婦人之婦音同，所以詳字音之意而言也。
見上。
蘭臺人寂，徒興舞鏡之悲；鳳閣香銷，爰有斷弦之慘。特鑿小心，用投大覺。切念亡夙勤婦道，素稔閨儀，本期月滿秦樓，詎意云皈巫峽？謂之何哉？鼓盆之嘆尤甚；曷其有所？墜劍之憂殊深。爰啟法延，特申菲供。
入佛事。
伏愿。
并見上。
列仙傳曰：蕭史者，秦穆公時人。善吹簫，能致白鶴、孔雀。公女弄玉好之，公遂以女妻焉。因教弄玉吹簫，作鳳凰鳴，公為作鳳凰臺，夫妻在其上。一旦鳳至，皆隨鳳飛去。
又李白詩：簫聲咽秦娥，夢斷秦樓月。
宋玉曰：昔楚襄王與宋玉游云夢臺，望高唐視氣。王問玉曰：此何氣？對曰：所謂朝云也。王曰：何謂朝云？玉曰：昔者先王常游高唐，怠而晝寢，夢見一婦人曰：妾巫山女也，為高唐客。聞王游高唐，愿薦枕席，王因幸之。去而辭曰：妾在巫山陽，高丘北，旦為朝云，暮為行雨，朝朝暮暮在陽臺之下。
見上。
呂氏春秋曰：楚人有涉江行舟，自舟遺劍，遽刻其舟曰：我於此墜劍，求必得之。其迷有如此者也。
血河浩渺，可勝業網之憂；法海弘深，能滌罪根之穢。謹投三寶，用罄一誠。切念形忝坤儀，業纏震旦，載生載育，方欣坐蓐之期；不待不停，遽抱夢槐之戚。念厥容之杳杳，痛彼魄之茫茫，雪涕盈襟，痛心疾首。欲消孕育之苦，須仗調御之光。
入佛事。
伏愿引出黑漫漫地，來瞻碧湛湛天，血池頓乾，花輪之光浮五色；地獄忽破，寶樹之韵演三乘。
坤儀、載生載育、夢槐、痛心疾首并見上。
愁結燕山，無奈桂枝之摧折；誠傾凈土，庸冀蓮蕊之開敷。乃啟法筵，用展悲思。切念男當戶謀深，肯堂念切，偶昧藏舟之讖，遽成易簀之悲，聲聞九天，復無鶴鳴而子和；魂游九地，空憐蝶是而人非。不假佛臂之光，安破幽都之暗？
入佛事。
伏愿。
謂稱人子曰桂子。見上。
當戶、肯堂、藏舟、易簀并見上。
易系之，王導從子也。郗鑒使門生求女壻翰墨全書曰：深念夤緣。注：自有夙昔之緣，非偶然耳。
椿齡、荊閫、墮月、東床并見上。
示寂雙林，法身本無來往；言旋葱嶺，幻體乃有滅生。欲崇本師之因，須藉我佛之果。切念本師戒月孤圓，法雷普震，依作昏途之炬，用為苦海之舟，奈何嚙斷鼠藤，遽爾打穿雀縠，悠悠明月，夜載孤帆；慘慘寒煙，晝迷丈室。少申孺慕，乃演金科。
入佛事。
伏愿德山益峻，生生披如來之衣；悲海彌深，世世處諸佛之室。普作無邊佛事，常轉無盡法輪。
見上。
初祖達磨坐少林九年，先傳法及袈裟於惠可，乃住禹門千圣寺。十月五日，端坐而逝，葬態彌勒菩薩，合掌白佛見上。
漢汲黯傳曰：臣常有狗馬之心。師古曰：思報效也。
并見上。
虞書曰：如喪考妣。
爾雅：父曰考，母曰妣。
見名義集。
爾雅曰：荷，芙蓉別名。芙蓉，江東呼荷，其莖茄，其葉蕸，其木蔤，花菡萏，其實蓮，其根藕，其中的，的中薏。