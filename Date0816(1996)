诸比丘！成就十法之妇女，随其所赍而堕地狱。何等为十耶？
即杀生、不与取、欲邪行、虚诳语、离间语、粗恶语、杂秽语、有贪欲、有瞋心、有邪见也。
诸比丘！成就此十法之妇女，随其所赍而堕于地狱。
诸比丘！成就十法之妇女，随其所赍而入天界。何等为十耶？
即离杀生、离不与取、离欲邪行、离虚诳语、离离间语、离粗恶语、离杂秽语、无贪欲、无瞋心、有正见也。
诸比丘！成就此十法之妇女，随其所赍而入天界。
诸比丘！成就十法之优婆夷，随其所赍而堕地狱。何等为十耶？
即杀生、不与取、欲邪行、虚诳语、离间语、粗恶语、杂秽语、有贪欲、有瞋心、有邪见也。
诸比丘！成就此十法之优婆夷，随其所赍而堕地狱。
诸比丘！成就十法之优婆夷，随其所赍而入天界。何等为十耶？
即离杀生、离不与取、离欲邪行、离虚诳语、离离间语、离粗恶语、离杂秽语、无贪欲、无瞋心、有正见也。
诸比丘！成就此十法之优婆夷，随其所赍而入天界。
诸比丘！成就十法之优婆夷，住家而非无畏。何等为十耶？
即杀生、不与取、欲邪行、虚诳语、离间语、粗恶语、杂秽语、有贪欲、有瞋心、有邪见也。
诸比丘！成就此十法之优婆夷，住家而非无畏。
诸比丘！成就十法之优婆夷，住家而无畏也。何等为十耶？
即离杀生、离不与取、离欲邪行、离虚诳语、离离间语、离粗恶语、离杂秽语、无贪欲、无瞋心、有正见也。
诸比丘！成就此十法之优婆夷，随其所赍，住家而无畏也。
诸比丘！我当说蛇行之法门。谛听！善思作意。
唯然！大德！
彼诸比丘应答世尊。世尊即说：
诸比丘！何等为蛇行之法门耶？
诸比丘！有情以业为所有，以业为相续，以业为胎，以业为亲族，以业为归趣，作善恶业而相续之。
三诸比丘！此处，有一类者杀生、暴戾、手血腥，思惟杀害、挝捶，于一切之生类无慈悲也。彼即以身蛇行、以语蛇行、以意蛇行，彼之身业邪歪，语业邪歪，意业邪歪，趣邪歪，生邪歪。诸比丘！于趣邪歪、生邪歪者，说二趣随一之趣，谓：一向苦之地狱，或蛇行畜生也。诸比丘！何等为蛇行畜生耶？即蛇、蝎、百足、鼬、猫、鼠、枭，与其余之畜生有情，见人则蛇行者也。诸比丘！生类之生者如是，随所作而生，生则受触。诸比丘！如是，说有情者业相续也。
诸比丘！复次，此处，有一类者杀生第二〇五经参照欲邪行虚诳语离间语粗恶语杂秽语有贪欲有瞋心有邪见，有颠倒见，思：无施、无供施、无烧施、无善恶之果报，无此世、无他世，无母、无父、无生死之众生，于世间之沙门、婆罗门无正作正行者，令此世他世无自证知、现证而宣说者。彼即以身蛇行、以语蛇行、以意蛇行，彼之身业邪歪，语业邪歪，意业邪歪，趣邪歪，生邪歪也。诸比丘！于趣邪歪、生邪歪者，说二趣随一之趣，谓：一向苦之地狱，或蛇行畜生也。诸比丘！何等为蛇行畜生耶？即蛇、蝎、百足、鼬、猫、鼠、枭，与其余之畜生有情，见人则蛇行者也。诸比丘！生类之生者如是，随所作而生，生则受触。诸比丘！如是，说有情者业相续也。
诸比丘！有情以业为所有，以业为相续，以业为胎，以业为亲族，以业为归趣，作善恶业而相续之。
诸比丘！此处，有一类者断杀生、离杀生，弃杖、弃刀，有耻、有慈悲，利益哀愍一切之生类而住。彼即身不蛇行、语不蛇行、意不蛇行，彼之身业正直，语业正直，意业正直，趣正直，生正直。诸比丘！于趣正直、生正直者，说二趣随一之趣，谓：一向乐之天界，或高贵刹帝利之大家、婆罗门之大家、居士大家，富饶、有大财、大受用物，多金银、多财物、多财谷也。诸比丘！生类之生如是，随所作而生，生则受触。诸比丘！如是，说有情者业之相续也。
诸比丘！复次，此处，有一类者断不与取、离不与取断欲邪行、离欲邪行断虚诳语、离虚诳语断离间语、离离间语断粗恶语、离粗恶语断杂秽语、离杂秽语无贪无瞋有正见，无颠倒见，思：有施、有供施、有烧施、有善恶业之果报，有此世、有他世，有母、有父、有生死之众生，于世间之沙门、婆罗门有正作正行者，令此世他世有自证知、现证而宣说者。彼即身不蛇行、语不蛇行、意不蛇行，彼之身业正直，语业正直，意业正直，趣正直，生正直也。诸比丘！于趣正直、生正直者，说二趣随一之趣，谓：一向乐之天界，或高贵刹帝利之大家、婆罗门之大家、居士大家，富饶、有大财、大受用物，多金银、多财物、多财谷也。诸比丘！如是，生类之生如是，随所作而生，生则受触。诸比丘！如是，说有情者业之相续也。
诸比丘！有情以业为所有，以业为相续，以业为胎，以业为亲族，以业为归趣，作善恶之业而相续之。
诸比丘！此乃蛇行之法门也。
诸比丘！所思、所作、所积集之业若不受报，则我不说其消灭，彼现法或未来或次第生起者亦如是。诸比丘！所思、所作、所积集之业若不受报，则我不说作苦之边际。诸比丘！此中，依不善之思惟，引苦、苦报之身业过失有三种；依不善之思惟，引苦、苦报之语业过失有四种；依不善之思惟，引苦、苦报之意业过失有三种。
诸比丘！云何为依不善之思惟，引苦、苦报之身业过失有三种耶？
诸比丘！此处，有一类者杀生、暴戾、手血腥，思惟杀害、挝捶，于一切之生类无慈悲也。不与取，在聚落、空地，不与盗取他人之财物。欲邪行，与有母、有父、有兄弟、有姊妹、有亲属、有法守护，有夫、受刑，乃至与以华鬘装饰之女人交往。
诸比丘！如是，依不善之思惟，引苦、苦报之身业过失有三种。
诸比丘！云何为依不善之思惟，引苦、苦报之语业过失有四种耶？
诸比丘！此处，有一类者虚诳语，在公会之中、或在集会之中、或在亲属之中、或在团体之中、或在王家之中，为证人而被唤问，曰：男子！言汝所知。彼不知而言知，知而言不知，不见而言见，见而言不见；如是，为己、或为他、或为少分之利得而故说虚诳、离间语。为使离间，于此处闻而语于彼处，为使离间，于彼处闻而语于此处；令和合分裂、鼓励分裂，乐部党、欢部党、喜部党、作部党之语。为粗恶语，粗暴、粗俗而酷于他人，叱责他人，充满忿怒，说如此不和合之语。为杂秽语，非时说、非实说，说无价值、无譬喻、无边际而不引义利之语于非时。
诸比丘！如是，依不善之思惟，引苦、苦报之语业过失有四种。
诸比丘！云何依不善之畏惟，引苦、苦报之意业过失有三耶？
诸比丘！此处，有一类者有贪欲，贪著于他人之财物，思：嗟！属于他人之物，令属于我。有瞋心，以瞋恚思惟：害此等之有情，当缚截灭亡。有邪见，有颠倒见，思：无施、无供施、无烧施、无善恶之果报，无此世、无他世，无母、无父、无生死之众生，于世间之沙门、婆罗门无正道正行者，令此世他世无自证知、现证而宣说者。
诸比丘！如是，依不善之思惟，引苦、苦报之意业过失有三种。
诸比丘！依三种身业过失不善思惟之有情，身坏命终则生于恶生、恶趣、堕处、地狱。诸比丘！依四种语业过失不善思惟之有情，身坏命终则生于恶生、恶趣、堕处、地狱。诸比丘！依三种意业过失不善思惟之有情，身坏命终则生于恶生、恶趣、堕处、地狱。
诸比丘！譬如掷于空中之圆满摩尼珠，随堕而善安立。诸比丘！如是，依三种身业过失不善思惟之有情，身坏命终则生于恶生、恶趣、堕处、地狱；依四种语业过失不善思惟之有情，身坏命终则生于恶生、恶趣、堕处、地狱；依三种意业过失不善思惟之有情，身坏命终则生于恶生、恶趣、堕处、地狱。
诸比丘！所思、所作、所积集之业，若不受报，则我不说其消灭，彼现法或未来或次第生起者亦如是。诸比丘！所思、所作、所积集之业，若不受报，则我不说作苦之边际。诸比丘！此中，依善之思惟，引乐、乐报之身业成就有三种；依善之思惟，引乐、乐报之语业成就有四种；依善之思惟，引乐乐报之意业成就有三种。
诸比丘！云何为依善之思惟，引乐、乐报之身业成就有三种耶？
诸比丘！此处，有一类者断杀生、离杀生，弃杖、弃刀、有耻、有慈悲、利益哀愍一切之生类而住。断不与取、离不与取，在聚落、空地，不与不盗取他人之财物。断欲邪行、离欲邪行，不与有母、有父、有兄弟、有姊妹、有亲属、有法守护、有夫、受刑，乃至不与华鬘装饰之女人交往。
诸比丘！如是，依善之思惟，引乐、乐报之身业成就有三种。
诸比丘！云何为依善之思惟，引乐、乐报之语业成就有四种耶？
诸比丘！此处，有一类者断虚诳语、离虚诳语，在公会之中、或在集会之中、或在亲属之中、或在团体之中、或在王家之中，为证人而被唤问，曰：男子！言汝所知。彼不知而言不知，知而言知，不见而言不见，见而言见；如是，不为己、或为他、或为少分之利得而故说虚诳。断离间语、离离间语，不为令离间，于此处闻而不语于彼处，不为令离间，于彼处闻而不语于此处；令分裂和合，说鼓励和合、乐和合、欢和合、喜和合、作和合之语。断粗恶语、离粗恶语，说如是诸之清美、耳顺、可乐、心乐、优雅而多人之可爱、多人可意之语。断杂秽语、离杂秽语，应时说、真实说，义说、法说、律说，应时而说有价值、有譬喻、有边际而能引义利之语。
诸比丘！如是，依善之思惟，引乐、乐报之语业成就有四种。
诸比丘！云何为依善之思惟，引乐、乐报之意业成就有三种耶？
诸比丘！此处，有一类者无贪，不贪著于他人之财物，不思：嗟！属于他人之物，令属于我。无瞋心，无瞋恚思惟：令此等之有情，当活命于无怨、无害、无恼、安乐。有正见，无颠倒见，思：有施、有供施、有烧施、有善恶业之果报，有此世、有他世，有母、有父、有生死之众生，于世间之沙门，婆罗门有正道正行者，令此世他世有证知、现证而宣说者。
诸比丘！如是，依善之思惟，引乐、乐报之意业成就有三种。
诸比丘！依三种身业成就善思惟之有情，身坏命终而生于善趣、天世。诸比丘！依四种语业成就善思惟之有情，身坏命终而生于善趣、天世。诸比丘！依三种意业成就善思惟之有情，身坏命终而生于善趣、天世。
诸比丘！譬如掷于空中之圆满摩尼珠，随堕而善安立。诸比丘！如是，依三种身业成就善思惟之有情，身坏命终而生于善趣、天世，依四种语业成就善思惟之有情，身坏命终而生于善趣、天世，依三种意业成就善思惟之有情，身坏命终而生于善趣、天世。
诸比丘！所思、所作、所积集之业，若不受报，则我不说其消灭，彼现法或未来或次第生起者亦如是。诸比丘！所思、所作、所积集之业，若未受报，则我不说作苦之边际。
诸比丘！所思、所作、所积集之业，若不受报，则我不说其消灭，彼现法或未来或次第生起者亦如是。诸比丘！所思、所作、所积集之业，若未受报，则我不说作苦之边际。诸比丘！此中，依不善之思惟，引苦、苦报之身业过失有三种；依不善之思惟，引苦、苦报之语业过失有四种；依不善之思惟，引苦、苦报之意业过失有三种。
诸比丘！云何为依不善之思惟，引苦、苦报之身业过失有三种耶？乃至前经参照诸比丘！如是，依不善之思惟，引苦、苦报之身业过失有三种。
诸比丘！云何为依不善之思惟，引苦、苦报之语业过失有四种耶？乃至诸比丘！如是，依不善之思惟，引苦、苦报之语业过失有四种。
诸比丘！云何为依不善之思惟，引苦、苦报之意业过失有三种耶？乃至诸比丘！如是，依不善之思惟，引苦、苦报之意业过失有三种。
诸比丘！依三种身业过失不善思惟之有情，身坏命终而生于恶生、恶趣、堕处、地狱。诸比丘！依四种语业过失不善思惟之有情，身坏命终而生于恶生、恶趣、堕处、地狱。诸比丘！依三种意业过失不善思惟之有情，身坏命终而生于恶生、恶趣、堕处、地狱。
诸比丘！所思、所作、所积集之业，若不受报，则我不说其消灭，彼现法或未来或次第生起者亦如是。诸比丘！所思、所作、所积集之业，若不受报，则我不说作苦之边际。诸比丘！此中，依善之思惟，引乐、乐报之身业成就有三种；依善之思惟，引乐、乐报之语业成就有四种；依善之思惟，引乐、乐报之意业成就有三种。
诸比丘！云何为依善之思惟，引乐、乐报之身业成就有三种耶？乃至诸比丘！如是，依善之思惟，引乐、乐报之身业成就有三种。
诸比丘！云何为依善之思惟，引乐、乐报之语业成就有四种耶？乃至诸比丘！如是，依善之思惟，引乐、乐报之语业成就有四种。
诸比丘！云何为依善之思惟，引乐、乐报之意业成就有三种耶？乃至诸比丘！如是，依善之思惟，引乐、乐报之意业成就有三种。
诸比丘！依三种身业成就善思惟之有情，身坏命终而生于善趣、天世。诸比丘！依四种语业成就善思惟之有情，身坏命终而生于善趣、天世。诸比丘！依三种意业成就善思惟之有情，身坏命终而生于善趣、天世乃至诸比丘！所思、所作、所积集之业，若不受报，则我不说其消灭，彼现法或未来或次第生起者亦如是。诸比丘！所思、所作、所积集之业，若不受报，则我不说作苦之边际。诸比丘！彼圣弟子，如是以离贪、离瞋、不痴、正知、正念而慈俱行之心，遍满一方而住。如是，第二、第三、第四方、上、下、横、遍，于一切处、一切世界，以与慈俱行，极广、甚大、无量、无怨、无害之心，遍满而住。彼如是了知：前我心微小，未修善，今我心无量，已善修也；诸有量之业，于此处无限、无量。诸比丘！汝等于意云何，若此童子，已自幼少修习慈心解脱，应作恶业耶？
不也，大德！
不作恶业而应受苦耶？
不也，大德！大德！若不作恶业，云何受苦！
诸比丘！不论男女当俱修习此慈心解脱。诸比丘！男女俱于命终之时，不可持此身而去，诸比丘！此为可死而以心为因；彼如是了知前我依业所生身而作之恶业者，皆受于此世，不使后有。诸比丘！如是，比丘内观，若能修习慈心解脱，则资于不还果，但未通达更上之解脱。
以悲俱行之心以喜俱行之心以舍俱行之心，遍满于一方而住。如是，第二、第三、第四方、上、下、横、遍，于一切处、一切世界，以与慈俱行，极广、甚大、无量、无怨、无害之心，遍满而住。彼如是了知：前我心微小，未修善，今我心无量，已善修也；诸有量之业，于此处无限、无量。诸比丘！汝等于意云何，若此童子，已自幼少修习舍心解脱，应作恶业耶？
不也，大德！
不作恶业而应受苦耶？
不也，大德！大德！若不作恶业，云何受苦！
诸比丘！不论男女当俱修习此舍心解脱。诸比丘！男女俱于命终之时，不可持此身而去，诸比丘！此为可死而以心为因；彼如是了知前我依业所生身而作之恶业者，皆受于此世，不使后有。诸比丘！如是，比丘内观，若能修习舍心解脱，则资于不还果，但未通达更上之解脱。
时，有一婆罗门，往诣世尊之处，至已，与世尊相俱交换庆慰，欢喜铭感之语已，坐于一面。坐于一面之彼婆罗门白世尊言：
尊瞿昙！有何因、何缘，此处一类之有情，身坏命终而生于恶生、恶趣、堕处、地狱耶？
婆罗门！依非法行、不正行，如是，此处一类之有情，身坏命终而生于恶生、恶趣、堕处、地狱。
尊瞿昙！复次，有何因、何缘，此处一类之有情，身坏命终而生于善趣、天世耶？
婆罗门！依如法行、正直行，如是，此处一类之有情，身坏命终而生于善趣、天世。
我不悟尊瞿昙所略说之广义。尊瞿昙，愿如是说法，我可得了悟尊瞿昙所略说之广义。
婆罗门！果尔，谛听！善思作意！我当说。
唯然！尊者！
彼婆罗门应诺世尊。世尊即说：
婆罗门！身之非法行、不正行有三种，语之非法行、不正行有四种，意之非法行、不正行有三种。
婆罗门！云何为身之非法行、不正行有三种耶？乃至第二〇六经参照婆罗门！如是，身之非法行、不正行有三种。
婆罗门！云何为语之非法行、不正行有四种耶？乃至婆罗门！如是，语之非法行、不正行有四种。
婆罗门！云何为意之非法行、不正行有三种耶？乃至婆罗门！如是，意之非法行、不正行有三种。
婆罗门！如是，依非法行、不正行，如是，此处一类之有情，身坏命终而生于恶生、恶趣、堕处、地狱。
婆罗门！身之如法行、正直行有三种，语之如法行、正直行有四种，意之如法行、正直行有三种。
婆罗门！云何为身之如法行、正直行有三种耶？乃至婆罗门！如是，身之如法行、正直行有三种。
婆罗门！云何为语之如法行、正直行有四种耶？乃至婆罗门！如是，语之如法行、正直行有四种。
婆罗门！云何为意之如法行、正直行有三种耶？乃至婆罗门！如是，意之如法行、正直行有三种。
婆罗门！如是，依如法行、正直行，如是，此处一类之有情，身坏命终而生于善趣、天世。
妙哉！妙哉！尊瞿昙！譬如使跌倒者站起，让覆蔽者露出，教道于迷者，揭举灯火于暗中，令有眼者见色。如是，尊瞿昙以种种之方便，显示其法。我于此处归依尊瞿昙与法及比丘众。尊瞿昙，容许我为优婆塞，从今以后，乃至尽形寿归依。
诸比丘！成就十法者，随其所赍而堕于地狱。何等为十耶？
即杀生、不与取、欲邪行、虚诳语、离间语、粗恶语、杂秽语、有贪欲、有瞋心、有邪见也。
诸比丘！成就此十法者，随其所赍而堕于地狱。
诸比丘！成就十法者，随其所赍而升于天界。何等为十耶？
即离杀生、离不与取、离欲邪行、离虚诳语、离离间语、离粗恶语、离杂秽语、无贪欲、无瞋心、有正见也。
诸比丘！成就此十法者，随其所赍而升于天界。
诸比丘！成就二十法者，随其所赍而堕于地狱。何等为二十耶？
即自杀生，劝他杀生。自不与取，劝他不与取。自欲邪行，劝他欲邪行。自虚诳语，劝他虚诳语。自离间语，劝他离间语。自粗恶语，劝他粗恶语。自杂秽语，劝他杂秽语。自有贪欲，劝他有贪欲。自有瞋心，劝他有瞋恚。自有邪见，劝他有邪见。
诸比丘！成就此二十法者，随其所赍而堕于地狱。
诸比丘！成就二十法者，随其所赍而升于天界。何等为二十耶？
即自离杀生，劝他离杀生。自离不与取，劝他离不与取。自离欲邪行，劝他离欲邪行。自离虚诳语，劝他离虚诳语。自离离间语，劝他离离间语。自离粗恶语，劝他离粗恶语。自离杂秽语，劝他离杂秽语。自无贪欲，劝他无贪欲。自无瞋心，劝他无瞋恚。自有正见，劝他有正见。
诸比丘！成就此二十法者，随其所赍而升于天界。
诸比丘！成就三十法者，随其所赍而堕于地狱。何等为三十耶？
即自杀生，劝他杀生，许可杀生。自不与取，劝他不与取，许可不与取。自欲邪行，劝他欲邪行，许可欲邪行。自虚诳语，劝他虚诳语，许可虚诳语。自离间语，劝他离间语，许可离间语。自粗恶语，劝他粗恶语，许可粗恶语。自杂秽语，劝他杂秽语，许可杂秽语。自有贪欲，劝他有贪欲，许可贪欲。自有瞋心，劝他有瞋恚，许可瞋恚。自有邪见，劝他有邪见，许可邪见。
诸比丘！成就此三十法者，随其所赍而堕于地狱。
诸比丘！成就三十法者，随其所赍而升于天界。何等为三十耶？
即自离杀生，劝他离杀生，许可离杀生。自离不与取，劝他离不与取，许可离不与取。自离欲邪行，劝他离欲邪行，许可离欲邪行。自离虚诳语，劝他离虚诳语，许可离虚诳语。自离离间语，劝他离离间语，许可离离间语。自离粗恶语，劝他离粗恶语，许可离粗恶语。自离杂秽语，劝他离杂秽语，许可离杂秽语。自无贪欲，劝他无贪欲，许可无贪。自无瞋心，劝他无瞋恚，许可无瞋。自有正见，劝他有正见，许可正见。
诸比丘！成就此三十法者，随其所赍而升于天界。
诸比丘！成就四十法者，随其所赍而堕于地狱。何等为四十耶？
即自杀生，劝他杀生，许可杀生，赞叹杀生。自不与取，劝他不与取，许可不与取，赞叹不与取。自欲邪行，劝他欲邪行，许可欲邪行，赞叹欲邪行。自虚诳语，劝他虚诳语，许可虚诳语，赞叹虚诳语。自离间语，劝他离间语，许可离间语，赞叹离间语。自粗恶语，劝他粗恶语，许可粗恶语，赞叹粗恶语。自杂秽语，劝他杂秽语，许可杂秽语，赞叹杂秽语。自有贪欲，劝他有贪欲，许可贪欲，赞叹贪欲。自有瞋心，劝他有瞋恚，许可瞋恚，赞叹瞋恚。自有邪见，劝他有邪见，许可邪见，赞叹邪见。
诸比丘！成就此四十法者，随其所赍而堕于地狱。
诸比丘！成就四十法者，随其所赍而升于天界。何等为四十耶？
即自离杀生，劝他离杀生，许可离杀生，赞叹离杀生。自离不与取，劝他离不与取，许可离不与取，赞叹离不与取。自离欲邪行，劝他离欲邪行，许可离欲邪行，赞叹离欲邪行。自离虚诳语，劝他离虚诳语，许可离虚诳语，赞叹离虚诳语。自离离间语，劝他离离间语，许可离离间语，赞叹离离间语。自离粗恶语，劝他离粗恶语，许可离粗恶语，赞叹离粗恶语。自离杂秽语，劝他离杂秽语，许可离杂秽语，赞叹离杂秽语。自无贪欲，劝他无贪欲，许可无贪，赞叹无贪。自无瞋心，劝他无瞋恚，许可无瞋，赞叹无瞋。自有正见，劝他有正见，许可正见，赞叹正见。
诸比丘！成就此四十法者，随其所赍而升于天界。
诸比丘！成就十法者，损害、根绝自己不损害、不根绝自己诸比丘！成就二十法诸比丘！成就三十法诸比丘！成就四十法者，损害、根绝自己不损害、不根绝自己二百十五恶生。善趣诸比丘！成就十法，如此之一类有情，身坏命终而生于恶生、恶趣、堕处、地狱如此之一类有情，身坏命终而生于善趣、天世诸比丘！成就二十法诸比丘！成就三十法诸比丘！成就四十法，如此之一类有情，身坏命终而生于恶生、恶趣、堕处、地狱如此之一类有情，身坏命终而生于善趣、天世诸比丘！成就十法者，当知为愚人也当知为贤人也诸比丘！成就二十法诸比丘！成就三十法诸比丘！成就四十法者，当知为愚人也当知为贤人也诸比丘！成就此四十法者，当知为贤人也。
诸比丘！为了知贪欲，应修习十法。何等为十耶？
即不净想、死想、食违逆想、一切世间不欢喜想、无常想、无常即苦想、苦即无我想、断想、离贪想、灭尽想也。
诸比丘！为了知贪欲，应修习此十法。
诸比丘！为了知贪欲，应修习十法。何等为十耶？
即无常想、无我想、食违逆想、一切世间不欢喜想、骨想、虫啖想、青瘀想、穿孔想、膨胀想，腐败想也。
诸比丘！为了知贪欲，应修习此十法。
诸比丘！为了知贪欲，应修习十法。何等为十耶？
即正见、正思惟、正语、正业、正命、正精进、正念、正定、正智、正解脱也。
诸比丘！为了知贪欲，应修习此十法。
诸比丘！为遍知贪欲为遍尽贪欲为断贪欲为尽贪欲为灭贪欲为离贪贪欲为灭尽贪欲为寂灭贪欲为弃舍贪欲为定弃贪欲，应修习此十法。
诸比丘！为了知瞋恚愚痴忿恨覆恼嫉悭谄诳傲愤发慢过慢憍为了知放逸为遍知瞋恚为遍尽为断为尽为灭为离贪为灭尽为寂灭为弃舍为定弃瞋恚，应修习此十法。
时，具寿阿难往诣世尊之处，至已，礼敬世尊，坐于一面。坐于一面之具寿阿难白世尊言：
大德！善戒者以何为义，以何为功德耶？
阿难！善戒者以不悔为义，以不悔为功德。
大德！又，不悔者以何为义，以何为功德耶？
阿难！不悔者以欢悦为义，以欢悦为功德。
大德！又，欢悦者以何为义，以何为功德耶？
阿难！欢悦者以喜为义，以喜为功德。
大德！又，喜者以何为义，以何为功德耶？
阿难！喜者以止为义，以止为功德。
大德！又，止者以何为义，以何为功德耶？
阿难！止者以乐为义，以乐为功德。
大德！又，乐者以何为义，以何为功德耶？
阿难！乐者以定为义，以定为功德。
大德！又，定者以何为义，以何为功德耶？
阿难！定者以如实智见为义，以如实智见为功德。
大德！又，如实智见者以何为义，以何为功德耶？
阿难！如实智见者以厌患为义，以厌患为功德。
大德！又，厌患者以何为义，以何为功德耶？
阿难！厌患者以离贪为义，以离贪为功德。
大德！又，离贪者以何为义，以何为功德耶？
阿难！离贪者以解脱智见为义，以解脱智见为功德。
阿难！如是，善戒者以不悔为义，以不悔为功德；不悔者以欢悦为义，以欢悦为功德；欢悦者以喜为义，以喜为功德；喜者以止为义，以止为功德；止者以乐为义，以乐为功德；乐者以定为义，以定为功德；定者以如实智见为义，以如实智见为功德；如实智见者以厌患为义，以厌患为功德；厌患者以离贪为义，以离贪为功德；离贪者以解脱智见为义，以解脱智见为功德。阿难！如是，善戒者次第而趣于最胜。
诸比丘！持戒、具戒者，不可思：我得不悔。诸比丘！依于法，持戒、具戒者得不悔。
诸比丘！不悔者，不可思：我得欢悦。诸比丘！依于法，不悔者得欢悦。
诸比丘！欢悦者，不可思：我得喜。诸比丘！依于法，欢悦者得喜。
诸比丘！于意有喜者，不可思：我得止于身。诸比丘！依于法，于意有喜者得止于身。
诸比丘！于身有止者，不可思：我觉乐。诸比丘！依于法，于身有止者觉乐。
诸比丘！于乐者，不可思：我得定心。诸比丘！依于法，于乐者得定心。
诸比丘！得定者，不可思：我如实知见。诸比丘！依于法，得定者如实知见。
诸比丘！如实知见者，不可思：我厌患。诸比丘！依于法，如实知见者厌患。
诸比丘！厌患者，不可思：我离贪。诸比丘！依于法，厌患者离贪。
诸比丘！离贪者，不可思：我现证解脱智见。诸比丘！依于法，离贪者现证解脱智见。
诸比丘！如是，离贪者以解脱智见为义，以解脱智见为功德；厌患者以离贪为义，以离贪为功德；如实智见者以厌患为义，以厌患为功德；定者以如实智见为义，以如实智见为功德。乐者以定为义，以定为功德；止者以乐为义，以乐为功德；喜者以止为义，以止为功德；欢悦者以喜为义，以喜为功德；不悔者以欢悦为义，以欢悦为功德；善戒者以不悔为义，以不悔为功德。诸比丘！如是，法生法，法圆满法，自此岸导至彼岸。
诸比丘！破戒、坏戒者，害不悔之所依；无不悔、坏不悔者，害欢悦之所依；无欢悦、坏欢悦者，害喜之所依；无喜、坏喜者，害止之所依；无止、坏止者，害乐之所依；无乐、坏乐者，害正定之所依；无正定、坏正定者，害如实智见之所依；无如实智见、坏如实智见者，害厌患之所依；无厌患、坏厌患者，害离贪之所依；无离贪、坏离贪者，害解脱智见之所依。
诸比丘！譬如枝叶毁坏之树，其幼芽不能完成圆满，皮、材、心不能完成圆满。诸比丘！如是，破戒、坏戒者，害不悔之所依；无不悔、坏不悔者，害欢悦之所依；无欢悦、坏欢悦者，害喜之所依；无喜、坏喜者，害止之所依；无止、坏止者，害乐之所依；无乐、坏乐者，害正定之所依；无正定、坏正定者，害如实智见之所依；无如实智见、坏如实智见者，害厌患之所依；无厌患、坏厌患者，害离贪之所依；无离贪、坏离贪者，害解脱智见之所依。
诸比丘！持戒、具戒者，具足不悔之所依；有不悔、具足不悔者，具足欢悦之所依；有欢悦、具足欢悦者，具足喜之所依；有喜、具足喜者，具足止之所依；有止、具足止者，具足乐之所依；有乐、具足乐者，具足正定之所依；有正定、具足正定者，具足如实智见之所依；有如实智见、具足如实智见者，具足厌患之所依；有厌患、具足厌患者，具足离贪之所依；有离贪、具足离贪者，具足解脱智见之所依。
诸比丘！譬如枝叶具足之树，其幼芽完成圆满，皮、材、心完成圆满。诸比丘！持戒、具戒者，具足不悔之所依；有不悔、具足不悔者，具足欢悦之所依；有欢悦、具足欢悦者，具足喜之所依；有喜、具足喜者，具足止之所依；有止、具足止者，具足乐之所依；有乐、具足乐者，具足正定之所依；有正定、具足正定者，具足如实智见之所依；有如实智见、具足如实智见者，具足厌患之所依；有厌患、具足厌患者，具足离贪之所依；有离贪、具足离贪者，具足解脱智见之所依。
尔时，具寿舍利弗告诸比丘言：
友等！诸比丘！
彼诸比丘应诺具寿舍利弗。具寿舍利弗即说：
友等！破戒、坏戒者，害不悔之所依；无不悔、坏不悔者，害欢悦之所依；无欢悦、坏欢悦者，害喜之所依；无喜、坏喜者，害止之所依；无止坏止者害乐之所依；无乐、坏乐者，害正定之所依；无正定、坏正定者，害如实智见之所依；无如实智见、坏如实智见者，害厌患之所依；无厌患、坏厌患者，害离贪之所依；无离贪、坏离贪者，害解脱智见之所依。
友等！譬如枝叶毁坏之树，其幼芽不能完成圆满，皮、材、心不能完成圆满。友等！如是，破戒、坏戒者，害不悔之所依；无不悔、坏不悔者，害欢悦之所依；无欢悦、坏欢悦者，害喜之所依；无喜、坏喜者，害止之所依；无止、坏止者，害乐之所依；无乐、坏乐者，害正定之所依；无正定、坏正定者，害如实智见之所依；无如实智见、坏如实智见者，害厌患之所依；无厌患、坏厌患者，害离贪之所依；无离贪、坏离贪者，害解脱智见之所依。
友等！持戒、具戒者，具足不悔之所依；有不悔、具足不悔者，具足欢悦之所依；有欢悦、具足欢悦者，具足喜之所依；有喜、具足喜者，具足止之所依；有止、具足止者，具足乐之所依；有乐、具足乐者，具足正定之所依；有正定、具足正定者，具足如实智见之所依；有如实智见、具足如实智见者，具足厌患之所依；有厌患、具足厌患者，具足离贪之所依；有离贪、具足离贪者，具足解脱智见之所依。
友等！譬如枝叶具足之树，其幼芽完成圆满，皮、材、心完成圆满。友等！如是，持戒、具戒者，具足不悔之所依；有不悔、具足不悔者，具足欢悦之所依；有欢悦、具足欢悦者，具足喜之所依；有喜、具足喜者，具足止之所依；有止、具足止者，具足乐之所依；有乐、具足乐者，具足正定之所依；有正定、具足正定者，具足如实智见之所依；有如实智见、具足如实智见者，具足厌患之所依；有厌患、具足厌患者，具足离贪之所依；有离贪、具足离贪者，具足解脱智见之所依。
友等！破戒、坏戒者，害不悔之所依；无不悔、坏不悔者，害欢悦之所依；无欢悦、坏欢悦者，害喜之所依；无喜、坏喜者，害止之所依；无止、坏止者，害乐之所依；无乐、坏乐者，害正定之所依；无正定、坏正定者，害如实智见之所依；无如实智见坏如实智见者，害厌患之所依；无厌患、坏厌患者，害离贪之所依；无离贪、坏离贪者，害解脱智见之所依。
友等！譬如枝叶毁坏之树，其幼芽不能完成圆满，皮、肤、心不能完成圆满。友等！如是，破戒、坏戒者，害不悔之所依；无不悔、坏不悔者，害欢悦之所依；无欢悦、坏欢悦者，害喜之所依；无喜、坏喜者，害止之所依；无止、坏止者，害乐之所依；无乐、坏乐者，害正定之所依；无正定、坏正定者，害如实智见之所依；无如实智见、坏如实智见者，害厌患之所依；无厌患、坏厌患者，害离贪之所依；无离贪、坏离贪者，害解脱智见之所依。
友等！持戒、具戒者，具足不悔之所依；有不悔、具足不悔者，具足欢悦之所依；有欢悦、具足欢悦者，具足喜之所依；有喜、具足喜者，具足止之所依；有止、具足止者，具足乐之所依；有乐、具足乐者，具足正定之所依；有正定、具足正定者，具足如实智见之所依；有如实智见、具足如实智见者，具足厌患之所依；有厌患、具足厌患者，具足离贪之所依；有离贪、具足离贪者，具足解脱智见之所依。
友等！譬如枝叶具足之树，其幼芽完成圆满，皮、材、心完成圆满。友等！如是，持戒、具戒者，具足不悔之所依；有不悔、具足不悔者，具足欢悦之所依；有欢悦、具足欢悦者，具足喜之所依；有喜、具足喜者，具足止之所依；有止、具足止者，具足乐之所依；有乐、具足乐者，具足正定之所依；有正定、具足正定者，具足如实智见之所依；有如实智见、具足如实智见者，具足厌患之所依；有厌患、具足厌患者，具足离贪之所依；有离贪、具足离贪者，具足解脱智见之所依。
诸比丘！比丘若骂詈呵责同梵行者、诽谤圣者，契理契机，无不堕入十一难中随一之难。何等为十一耶？
即未证得者不能证得，已证得者失，无正法明，于正法有增上慢，修梵行者不欣，犯随一之杂染罪，弃学而还俗，病于重患，颠狂乱心，蒙昧而命终，身坏命终而后生于恶生、恶趣、堕处、地狱。
诸比丘！比丘若骂詈呵责同梵行者、诽谤圣者，契理契机，无不堕入此十一难中随一之难。
时，具寿阿难往诣世尊之处，至已，礼敬世尊，坐于一面。坐于一面之具寿阿难白世尊言：
大德！比丘可获得如是之三昧耶？谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
阿难！比丘可获得如是之三昧，谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
大德！云何比丘可获得如是之三昧耶？谓：于地无地想乃至于意所寻亦无想，而有知也。
阿难！此处，比丘有如是之想：此乃寂静也，此乃殊妙也，谓：一切行之寂止，一切依之定弃、爱尽、离贪、灭尽、涅槃也。阿难！若能如是，比丘乃获得如是之三昧，谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
时，具寿阿难欢喜随喜世尊之所说，从座而起，礼敬世尊，作右绕，往具寿舍利弗之处。往已与具寿舍利弗相俱交换庆慰，欢喜铭感之语已，坐于一面。坐于一面之具寿阿难对具寿舍利弗言：
友舍利弗！比丘可获得如是之三昧耶？谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
友阿难！比丘可获得如是之三昧，谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
友舍利弗！云何比丘可获得如是之三昧耶？谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
友阿难！此处，比丘有如是之想：此乃寂静，此乃殊妙也，谓：一切行之寂止，一切依之定弃、爱尽、离贪、灭尽、涅槃也。友阿难！若能如是，比丘乃获得如是之三昧，谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
希有哉！友！未曾有哉！友！所以者师与弟子，于最胜句，义与义、文与文，相合相会而不违背也。友！我今往诣世尊之处，询问此义，世尊亦如具寿舍利弗，以如是之句、如是之文，记如是之义。希有哉！友！未曾有哉！友！所以者师与弟子，于最胜句，义与义、文与文，相合相会而不违背也。
时，具寿阿难往诣世尊之处，至已，礼敬世尊，坐于一面。坐于一面之具寿阿难白世尊言：
大德！比丘可获得如是之三昧耶？谓：眼不作意，色不作意，耳不作意，声不作意，鼻不作意，香不作意，舌不作意，味不作意，身不作意，所触不作意，地不作意，水不作意，火不作意，风不作意，空无边处不作意，识无边处不作意，无所有处不作意，非想非非想处不作意，此世不作意，他世不作意，见、闻、觉、知、得、求，以意所寻不作意，而作意也。
阿难！比丘可获得如是之三昧，谓：眼不作意，色不作意，耳不作意，声不作意，鼻不作意，香不作意，舌不作意，味不作意，身不作意，所触不作意，地不作意，水不作意，火不作意，风不作意，空无边处不作意，识无边处不作意，无所有处不作意，非想非非想处不作意，此世不作意，他世不作意，见、闻、觉、知、得、求，以意所寻不作意，而作意也。
大德！云何比丘可获得如是之三昧耶？谓：眼不作意，色不作意，耳不作意，声不作意，鼻不作意，香不作意，舌不作意，味不作意，身不作意，所触不作意，地不作意，水不作意，火不作意，风不作意，空无边处不作意，识无边处不作意，无所有处不作意，非想非非想处不作意，此世不作意，他世不作意，见、闻、觉、知、得、求，以意所寻不作意，而作意也。
阿难！此处，比丘如是作意：此乃寂静也，此乃殊妙也。谓：一切行之寂行，一切依之定弃、爱尽、离贪、灭尽、涅槃也。阿难！若能如是，比丘乃获得如是之三昧，谓：眼不作意，色不作意，耳不作意，声不作意，鼻不作意，香不作意，舌不作意，味不作意，身不作意，所触不作意，地不作意，水不作意，火不作意，风不作意，空无边处不作意，识无边处不作意，无所有处不作意，非想非非想处不作意，此世不作意，他世不作意，见、闻、觉、知、得、求，以意所寻不作意，而作意也。
尔时，世尊住那梨聚落之揵祁精舍。时，具寿诜陀往诣世尊之处，至已，礼敬世尊，坐于一面。坐于一面之时，世尊对具寿诜陀言：
诜陀！作良马之静虑，勿作未调马之静虑。
诜陀！何等为未调马之静虑耶？
诜陀！未调马系于槽而思虑谷草。何以故耶？诜陀！未调马系于槽而不思念：
今日调马师令我作何事耶？我能作耶？彼乃系于槽而思虑谷草。诜陀！如是，此处，一类之人如未调之马者，在阿兰若、在树下、在空闲处，其心缠于欲贪、制于欲贪而住，不如实了知已生欲贪之出离，彼藏欲贪于内而静虑、沉思、深虑、观想。其心缠于瞋恚缠于惛眠缠于掉悔缠于疑惑、制于疑惑而住，不如实了知已生疑惑之出离，彼藏疑惑于内而静虑、沉思、深虑、观想。彼依止于地而静虑，依止于水而静虑，依止于火而静虑，依止于风而静虑，依止于空无边处而静虑，依止于识无边处而静虑，依止于无所有虑而静虑，依止于非想非非想处而静虑，依止于此世而静虑，依止于他世而静虑，见、闻、觉、知、得、求，依止于以意所寻而静虑。
诜陀！如是乃未调马之静虑也。
诜陀！何等为良马之静虑耶？
诜陀！贤良马系于槽而不思虑谷草。何以故耶？诜陀！贤良马系于槽而思念：
今日调马师令我作何事耶？我能作耶？彼乃系于槽而不思虑谷草。诜陀！贤良马，若受鞭，则观如债、如束缚、如压制、如恶运。诜陀！如是贤人良马者在阿兰若、在树下、在空闲处，其心不缠于欲贪、不制于欲贪而住，如实了知已生欲贪之出离。其心不缠于瞋恚不缠于惛眠不缠于掉悔不缠于疑惑、不制于疑惑而住，如实了知已生疑惑之出离。彼不依止于地而静虑，不依止于水而静虑，不依止于火而静虑，不依止于风而静虑，不依止于空无边处而静虑，不依于识无边处而静虑，不依止于无所有处而静虑，不依止于非想非非想处而静虑，不依止于此世而静虑，不依止于他世而静虑，见、闻、觉、知、得、求，不依止于以意所寻而静虑，然静虑也。
诜陀！如是，静虑之贤人良马者，遥远之帝释、梵天、生主等诸天亦归命也。归命人良马归命最胜人汝静虑所依我等难了知如是所说，具寿诜陀即白世尊言：
大德！云何为依静虑而贤人良马静虑，彼不依止于地而静虑，不依止于水而静虑，不依止于火而静虑，不依止于风而静虑，不依止于空无边处而静虑，不依止于识无边处而静虑，不依止于无所有处而静虑，不依止于非想非非想处而静虑，不依止于此世而静虑，不依止于他世而静虑，见、闻、觉、知、得、求，不依止于以意所寻而静虑，然静虑耶？大德！复次，云何为静虑之贤人良马者，遥远之帝释、梵天、生主等诸天亦归命耶？归命人良马归命最胜人汝静虑所依我等难了知诜陀！此处，贤人良马者，于地调伏地想，于水调伏水想，于火调伏火想，于风调伏风想，于空无边处调伏空无边处想，于识无边处调伏识无边处想，于无所有处调伏无所有处想，于非想非非想处调伏非想非非想处想，于此世伏调此世想，于他世调伏他世想，见、闻、觉、知、得、求，于以意所寻调伏想。诜陀！如是依静虑而贤人良马者，不依止于地而静虑，不依止于水而静虑，不依止于火而静虑，不依止于风而静虑，不依止于空无边处而静虑，不依于识无边处而静虑，不依止于无所有处而静虑，不依止于非想非非想处而静虑，不依止于此世而静虑，不依止于他世而静虑，见、闻、觉、知、得、求，不依止于以意所寻而静虑，然静虑也。诜陀！复次，如是静虑之贤人良马者，遥远之帝释、梵天、生主等诸天亦归命也。归命人良马归命最胜人汝静虑所依我等难了知尔时，世尊住王舍城之孔雀林异学园。此时，世尊告诸比丘言：
诸比丘！
大德！
彼诸比丘应诺世尊。世尊即说：
诸比丘！成就三法之比丘，毕竟究竟、毕竟安稳、毕竟梵行、毕竟究尽，而为人天中之最胜也。何等为三耶？
即无学之戒蕴、无学之定蕴、无学之慧蕴也。
诸比丘！成就此三法之比丘，毕竟究竟、毕竟安稳、毕竟梵行、毕竟究尽，而为人天中之最胜也。
诸比丘！复次，成就其他三法之比丘，毕竟究竟、毕竟安稳、毕竟梵行、毕竟究尽，而为人天中之最胜也。何等为三耶？
即神变示导、记心示导、教诫示导也。
诸比丘！成就此三法之比丘，毕竟究竟、毕竟安稳、毕竟梵行、毕竟究尽，而为人天中之最胜也。
诸比丘！复次，成就其他三法之比丘，毕竟究竟、毕竟安稳、毕竟梵行、毕竟究尽，而为人天中之最胜也。何等为三耶？
即正见、正智、正解脱也。
诸比丘！成就此三法之比丘，毕竟究竟、毕竟安稳、毕竟梵行、毕竟究尽，而为人天中之最胜也。
诸比丘！成就二法之比丘，毕竟究竟、毕竟安稳、毕竟梵行、毕竟究尽，而为人天中之最胜也。何等为二耶？
即明、行也。
诸比丘！成就此二法之比丘，毕竟究竟、毕竟安稳、毕竟梵行、毕竟究尽，而为人天中之最胜也。
诸比丘！梵天常生童子亦说此偈：种姓于人中刹帝利最胜明行具足者人天中最胜诸比丘！梵天常生童子，善偈诵、非恶诵，善说偈、非恶说，
引义利、非不引义利，我所许可也。诸比丘！我亦如是说：种姓于人中刹帝利最胜明行具足者人天中最胜摄颂曰：何义、思、三之所依、难、想、作意、诜陀、孔雀林。
尔时，世尊住释氏国迦毗罗卫城之尼拘律园。其时，众多之比丘作世尊之衣，言：三月后作衣竟，世尊乃游行人间。释子摩诃男闻：众多之比丘作世尊之衣，言：三月后作衣竟，世尊乃游行人间。时，释子摩诃男往诣世尊之处，诣已，礼敬世尊，坐于一面，坐于一面之释子摩诃男白世尊言：
大德！我闻：众多之比丘作世尊之衣，言：三月后作衣竟，世尊乃游行人间。大德！我等于种种住之间，当以何等之住而住耶？
善哉！善哉！摩诃男！摩诃男！汝等往诣如来之处而问：大德！我等于种种住之间，当以何等之住而住耶？则汝相应于善男子之间也。摩诃男！若信则能成，若不信则不然；若发勤则能成，若懈怠则不然；若系念则能成，若妄念则不然；若得定则能成，若不得定则不然；若慧则能成，若不得慧则不然。
摩诃男！此处，汝当忆念如来，曰：如是，彼世尊是应供、正等觉、明行足、善逝、世间解、无上士、调御丈夫、天人师、佛、世尊也。摩诃男！圣弟子忆念如来之时，心不缠于贪欲、心不缠于瞋恚、心不缠于愚痴，其时，依如来而心正直也。摩诃男！圣弟子若心正直，则得义明、得法明、得法所引之欢悦；若欢悦，则喜生；若意喜，则身轻安也；若身轻安，则受乐；若乐，心则得定。摩诃男！故曰：圣弟子在不平等之众生中，得平等而住；在瞋恚之众生中，无瞋而住；具足闻法，修习念佛。
摩诃男！复次，当忆念法，曰：世尊所善说之法，为现见、非时，来观、引导，而为智者之所内证也。摩诃男！圣弟子忆念法之时，心不缠于贪欲、心不缠于瞋恚、心不缠于愚痴，其时，依法而心正直也。摩诃男！圣弟子，若心正直，则得义明、得法明、得法所引之欢悦；若欢悦，则喜生；若意喜，则身轻安也；若身轻安，则受乐；若乐，心则得定。摩诃男！故曰：圣弟子在不平等之众生中，得平等而住；瞋恚之众生中，无瞋而住；具足闻法，修习念法。
摩诃男！复次，当忆念僧伽，曰：世尊之弟子众善行者，世尊之弟子众正直行者，世尊之弟子众正理行者，世尊之弟子众和敬行者，谓：四双八辈也。此世尊之弟子众为应请、极应请、应供施、应合掌、世间之无上福田也。摩诃男！圣弟子忆念僧伽之时，心不缠于贪欲、心不缠于瞋恚、心不缠于愚痴，其时，依僧伽而心正直。摩诃男！圣弟子若心正直，则得义明、得法明、得法所引之欢悦；若欢悦，则喜生；若意喜，则身轻安也；若身轻安，则受乐；若乐，心则得定。摩诃男！故曰：圣弟子在不平等之众生中，得平等而住；在瞋恚之众生中；无瞋而住；具足闻法，修习念僧。
摩诃男！复次，当自忆念戒，曰：即无缺、不穿、无杂、无染、自在而为智者之所称赞，无执取，资三昧。摩诃男！圣弟子忆念自戒之时，心不缠于贪欲、心不缠于瞋恚、心不缠于愚痴，其时，依戒而心正直。摩诃男！圣弟子若心正直，则得义明、得法明、得法所引之欢悦；若欢悦，则喜生；若意喜，则身轻安也；若身轻安，则受乐；若乐，心则得定。摩诃男！故曰：圣弟子在不平等之众生中，得平等而住；在瞋恚之众生中，无瞋而住；具足闻法，修习念戒。
摩诃男！复次，当自忆念弃舍，曰：利哉！益哉！我在缠于悭吝垢秽之众生中，以远离悭吝垢秽之心住家，常施，亲手施、喜弃舍，相应于乞，喜分布布施。摩诃男！圣弟子忆念弃舍之时，心不缠于贪欲、心不缠于瞋恚、心不缠于愚痴，其时，依弃舍而心正直。摩诃男！圣弟子若心正直，则得义明、得法明、得法所引之欢悦；若欢悦，则喜生；若意喜，则身轻安；若身轻安，则受乐；若乐，则心得定。摩诃男！故曰：圣弟子在不平等之众生中，得平等而住；在瞋恚之众生中，无瞋而住；具足闻法，修习念舍。
摩诃男！复次，当忆念诸天，曰：有四大王天、有忉利天、有夜摩天、有兜率天、有化乐天、有他化自在天、有梵众天、更有余天。彼诸天死没于此处而往生于彼处，所成就之信我亦有；彼诸天，死没于此处而往生于彼处，所成就之戒我亦有；彼诸天，死没于此处而往生于彼处，所成就之闻我亦有；彼诸天，死没于此处而往生于彼处，所成就之弃舍我亦有；彼诸天，死没于此处而往生于彼处，所成就之慧我亦有。摩诃男！圣弟子自忆念彼诸天之信、戒、闻、弃舍、慧之时，心不缠于贪欲、心不缠于瞋恚、心不缠于愚痴，其时，依诸天而心正直。摩诃男！圣弟子若心正直，则得义明、得法明、得法所引之欢悦；若欢悦，则喜生；若意喜，则身轻安；若身轻安，则受乐；若乐，则心得定。摩诃男！故曰：圣弟子在不平等之众生中，得平等而住；在瞋恚之众生中，无瞋而住；具足闻法，修习念天。
尔时，世尊住释氏国迦毗罗卫城之尼拘律园。其时，释子摩诃男病愈，而病愈不久。其时，众多之比丘作世尊之衣，言：三月后作衣竟，世尊乃游行人间。释子摩诃男闻：众多之比丘，作世尊之衣，言：三月后作衣竟，世尊乃游行人间。时，释子摩诃男往诣世尊之处，诣已，礼敬世尊，坐于一面，坐于一面之释子摩诃男白世尊言：
大德！我闻：众多之比丘，作世尊之衣，言：三月后作衣竟，世尊乃游行人间。大德！我等于种种住之间，当以何等之住而住耶？
善哉！善哉！摩诃男！摩诃男！汝等往诣如来之处而问：大德！我等于种种住之间，当以何等之住而住耶？则汝相应于善男子之问也。摩诃男！若信则能成，若不信则不然；若发勤则能成，若懈怠则不然；若系念则能成，若妄念则不然；若得定则能成，若不得定则不然；若慧则能成，若不得慧则不然。
摩诃男！依此五法而更应修习六法。
摩诃男！此处，汝当忆念如来，曰：如是，彼世尊是应供、正等觉、明行足、善逝、世间解、无上士、调御丈夫、天人师、世尊也。摩诃男！圣弟子忆念如来之时，心不缠于贪欲、心不缠于瞋恚、心不缠于愚痴，其时，依如来而心正直。摩诃男！圣弟子若心正直，则得义明、得法明、得法所引之欢悦；若欢悦，则喜生；若意喜，则身轻安；若身轻安，则受乐；若乐，心则得定。摩诃男！此念佛者，行亦当修习、住亦当修习、坐亦当修习、卧亦当修习、作事业亦当修习、住于子等纷乱之家亦当修习。
摩诃男！复次，当忆念法乃至当忆念僧伽乃至当忆念戒乃至当忆念弃舍乃至当忆念诸天，曰：有四大王天、有忉利天、有夜摩天、有兜率天、有化乐天、有他化自在天、有梵众天、更有余天。彼诸天死没于此处而往生于彼处，所成就之信我亦有；彼诸天，死没于此处而往生于彼处，所成就之戒我亦有；彼诸天死没于此处而往生于彼处，所成就之闻我亦有；彼诸天死没于此处而往生于彼处，所成就之弃舍我亦有；彼诸天死没于此处而往生于彼处，所成就之慧，我亦有。摩诃男！圣弟子自忆念彼诸天之信、戒、闻、弃舍、慧之时，心不缠贪欲、心不缠瞋恚、心不缠愚痴，其时，依诸天而心正直。摩诃男！圣弟子若心正直，则得义明、得法明、得法所引之欢悦；若欢悦，则喜生；若意喜，则身轻安；若身轻安，则受乐；若乐，心则得定。摩诃男！此念天者，行亦当修习、住亦当修习、坐亦当修习、卧亦当修习、作事业亦当修习、住子等纷乱之家亦当修习。
尔时，世尊住释氏国迦毗罗卫城之尼拘律园。其时，世尊于舍卫城，将入雨安居。释氏难提闻：世尊于舍卫城，将入雨安居。时，释氏难提乃思念：
我宜于舍卫城入雨安居，于彼处行事业，且时时得见世尊。
时，世尊于舍卫城入雨安居；释子难提亦于舍卫城入雨安居，于彼处行事业，且时时得见世尊。
其时，众多之比丘作世尊之衣，言：三月后作衣竟，世尊乃游行人间。释氏难提闻：众多之比丘作世尊之衣，言：三月后作衣竟，世尊乃游行人间。时，释氏难提往诣世尊之处，诣已，礼敬世尊，坐于一面。坐于一面之释子难提白世尊而言：
大德！我闻：众多之比丘作世尊之衣，言：三月后作衣竟，世尊乃游行人间。大德！我等于种种住之间，当以何等之住而住耶？
善哉！善哉！难提！难提！汝等往诣如来之处而问：大德！我等于种种住之间，当以何等之住而住耶？则汝相应于善男子之间也。难提！若有信则能成，若无信则不然；若持戒则能成，若破戒则不然；若发勤则能成，若懈怠则不然；若系念则能成，若妄念则不然；若得定则能成，若不得定则不然；若有慧则能成，若无慧则不然。
难提！依此六法，更应于五法系念于内。
难提！当忆念如来，曰：如是，彼世尊是应供、正等觉、明行足、善逝、世间解、无上士、调御丈夫、天人师、佛、世尊也。难提！如是，应系念如来于内。
难提！复次，当忆念法，曰：世尊所善说之法是现见、非时、来观、引导，而为智者所内证也。难提！如是，当系念法于内。
难提！复次，当忆念善友，曰：利哉！益哉！我有善友，哀愍、欲义利、引导、教诫。难提！如是，当系念善友于内。
难提！复次，当忆念弃舍，曰：利哉！益哉！我于为悭吝垢秽所缠之众生中，以远离悭吝垢秽之心住家，常施、亲手施，喜弃舍，相应于乞，喜分布布施。难提！如是，当系念弃舍于内。
难提！复次，当忆念诸天，曰：超越抟食诸天之朋辈，有生于意所成身之诸天，彼等自见无有所办，已作不再积集。难提！譬如非时解脱之比丘，自见无有所辨，已作不再积集。难提！如是，超越抟食诸天之朋辈，有生于意所成身之诸天，彼等自见无有所辨，已作不再积集。难提！如是，当系念诸天于内。
难提！如是，成就十一法之圣弟子断恶不善法而不取。难提！譬如覆瓶吐水不还吞，放火于干草原，燃已不还燃。如是，难提！成就此十一法之圣弟子断恶不善法而不取。
时，具寿须菩提与一有信比丘俱，往诣世尊之处，诣已，礼敬世尊，坐于一面。坐于一面之时，世尊言具寿须菩提：
须菩提！此比丘之名为何耶？
大德！此比丘即名之为信，为有信优婆塞之子，有信从家出而出家也。
须菩提！所谓此比丘信为有信优婆塞之子，有信从家出而出家，即可知其信之标识耶？
世尊！是时，善逝！是时。世尊说有信者信之标识，果尔，我了知此比丘是否相应于其信之标识。
须菩提！果尔，谛听！善思作意。我当说。
唯然！大德！
具寿须菩提应诺世尊。世尊即说：
须菩提！此处，比丘具戒，为波罗提木叉之律仪所防护，正行、所行处具足而住，于微小之罪见怖畏，受持而学学处。须菩提！比丘具戒，为波罗提木叉之律仪所防护，正行、所行处具足而住，于微小之罪见怖畏，受持而学学处者，须菩提！此乃有信者信之标识也。
须菩提！复次，比丘为多闻，持所闻，积集所闻，如所宣说诸法之初善、中善、后善及文、义具足之教法，显示纯一、圆满、清净之梵行，多闻、受持如是诸法，以言通利，以意观察，以见善通达。须菩提！比丘为多闻，持所闻，积集多闻，如所宣说诸法之初善、中善、后善及文、义具足之教法，显示纯一、圆满、清净之梵行，多闻、受持如是诸法，以言通利，以意观察，以见善通达者，须菩提！此乃有信者信之标识也。
须菩提！复次，比丘有善友、善朋、善辈。须菩提！比丘有善友、善朋、善辈者，须菩提！此乃有信者信之标识也。
须菩提！复次，比丘为从顺，成就从顺事法，堪忍，善受教诫。须菩提！比丘为从顺，成就从顺事法，堪忍，善受教诫者，须菩提！此乃有信者信之标识也。
须菩提！复次，比丘于同梵行者之贵贱事业，善巧而不懈怠，成就所应于此之思量，能作、能调。须菩提！比丘于同梵行者之贵贱事业，善巧而不懈怠，成就所应于此之思量，能作、能调者，须菩提！此乃有信者信之标识也。
须菩提！复次，比丘乐法，爱语，于胜法、胜律有广大之欢悦。须菩提！比丘乐法，爱语，于胜法、胜律有广大之欢悦者，须菩提！此乃有信者信之标识也。
须菩提！复次，比丘发勤而住，断不善法，为具足善法而有所努力，勇健坚固，于诸之善法而不舍其轭担。须菩提！比丘发勤而住，断不善法，为具足善法而有所努力，勇健坚固，于诸善法而不舍其轭担者，须菩提！此乃有信者信之标识也。
须菩提！复次，比丘随乐欲而得四静虑增上心之现法乐住，得而不艰难，得而不梗涩，须菩提！比丘随乐欲而得四静虑增上心之现法乐住，得而不艰难，得而不梗涩者，须菩提！此乃有信者信之标识也。
须菩提！复次，比丘随念种种之宿住，谓：一生、二生、三生、四生、五生、十生、二十生、三十生、四十生、五十生、百生、千生、百千生、多坏劫、多成劫、多成坏劫，我于彼处，名如是、姓如是、种姓如是、食如是、受乐苦如是、寿限如是，从彼处没，往生于彼处；在彼处，名如是、姓如是、种姓如是、食如是、受乐苦如是、寿限如是，从彼处没，来生于此处。如是随念种种之宿住与其相、状。须菩提！比丘随念种种之宿住，谓：一生、二生、三生、四生、五生、十生、二十生、三十生、四十生、五十生、百生、千生、百千生、多坏劫、多成劫、多成坏劫，我于彼处，名如是、姓如是、种姓如是、食如是、受乐苦如是、寿限如是，从彼处没，往生于彼处；在彼处，名如是、姓如是、种姓如是、食如是，受乐苦如是、寿限如是，从彼处没，来生于此处也。如是随念种种之宿住与其相、状者，须菩提！此乃有信者信之标识也。
须菩提！复次，比丘以清净超人之天眼，见有情之死、生，了知有情随业而受劣、胜、美、丑、善趣、恶趣，谓：嗟！此诸有情成就身恶行、成就语恶行、成就意恶行，诽谤圣者，有邪见，取邪见之业，身坏命终而往生于恶生、恶趣、堕处、地狱。嗟！又，此诸有情成就身善行、成就语善行、成就意善行，不诽谤圣者，有正见，取正见之业，身坏命终而往生于善趣、天世。如是以清净超人之天眼，见有情之死、生，了知有情随业而受劣、胜、美、丑、善趣、恶趣。须菩提！比丘以清净超人之天眼，见有情之死、生，了知有情随业而受劣、胜、美、丑、善趣、恶趣，谓：嗟！此诸有情成就身恶行、成就语恶行、成就意恶行，诽谤圣者，有邪见，取邪见之业，身坏命终而往生于恶生、恶趣、堕处、地狱。嗟！又，此诸有情成就身善行、成就语善行、成就意善行，不诽谤圣者，有正见，取正见之业，身坏命终而往生于善趣、天世。如是以清净超人之天眼，见有情之死、生，了知有情随业而受劣、胜、美、丑、善趣、恶趣者，须菩提！此乃有信者信之标识也。
须菩提！复次，比丘依诸漏已尽而无漏之心解脱、慧解脱，于现法自证知、现证、具足而住。须菩提！比丘依诸漏已尽而无漏之心解脱、慧解脱，于现法自证知、现证、具足而住者，须菩提！此乃有信者信之标识也。
对如是所说，具寿须菩提白世尊言：
大德！如世尊所说之有信者信之标识，于此比丘可得见，于此等当知相应于此比丘。
大德！此比丘具戒，为波罗提木叉之律仪所防护，正行、所行处具足而住，于微小之罪见怖畏，受持而学学处。
大德！此比丘为多闻，持所闻，积集所闻，如所宣说诸法之初善、中善、后善及文、义具足之教法，显示纯一、圆满、清净之梵行，多闻、受持如是诸法，以言通利，以意观察，以见善通达。
大德！此比丘有善友、善朋、善辈。
大德！此比丘从顺，成就从顺事法，堪忍，善受教诫。
大德！此比丘于同梵行者之贵贱事业，善巧而不懈怠，成就所应于此之思量，能作、能调。
大德！此比丘乐法，爱语，于胜法、胜律而有广大之欢悦。
大德！此比丘发勤而住，断不善法，为具足善法而有所努力，勇健坚固，于诸之善法而不舍其轭担。
大德！此比丘随乐欲而得四静虑增上心之现法乐住，得而不艰难，得而无梗涩。
大德！此比丘随念种种之宿住，谓：一生、二生、三生、四生、五生、十生、二十生、三十生、四十生、五十生、百生、千生、百千生、多坏劫、多成劫、多成坏劫，我于彼处，名如是、姓如是、种姓如是、食如是、受乐苦如是、寿限如是，从彼处没，往生于彼处；在彼处，名如是、姓如是、种姓如是、食如是、受乐苦如是、寿限如是，从彼处没，来生于此处也。如是随念种种之宿住与其相、状。
大德！此比丘以清净超人之天眼，见有情之死、生，了知有情随业而受劣、胜、美、丑、善趣、恶趣，谓嗟！此诸有情成就身恶行、成就语恶行、成就意恶行，诽谤圣者，有邪见，取邪见之业，身坏命终，往生于恶生、恶趣、堕处、地狱。嗟！又，此诸有情成就身善行、成就语善行、成就意善行，不诽谤圣者，有正见，取正见之业，身坏命终而往生于善趣、天世。如是以清净超人之天眼，见有情之死、生，了知有情随业而受劣、胜、美、丑、善趣、恶趣。
大德！此比丘依诸漏已尽而无漏之心解脱、慧解脱，于现法而自证知、现证、具足而住。
大德！如世尊所说之有信者信之标识，于此比丘可得见，于此等当知相应于此比丘。
善哉！善哉！须菩提！须菩提！果尔，汝当与此比丘信俱住。须菩提！又，汝欲见如来之时，当与此比丘信俱来而见如来。
诸比丘！若习、修习、多修慈心解脱，作乘、作基、随成、积习、善能造作，可期则有十一种之功德。何等为十一耶？
即眠乐，觉乐，不见恶梦，为人爱乐，为非人爱乐，为诸天所守护，不受火、毒、剑，速疾入于心定，颜色明亮，不蒙昧而命终，若不能通达上位，则趣于梵世。
诸比丘！若习、修习、多修慈心解脱，作乘、作基、随成、积习、善能造作，可期则有此十一种之功德。
尔时，具寿阿难住毗舍离城之竹林邑。其时，八城之居士第十，有所要事而来波罗利子城。时，八城之居士第十往鸡园一比丘之处，往已，言彼比丘：
大德！具寿阿难今在何处耶？大德！我等欲见具寿阿难。
居士！彼具寿阿难住毗离城竹林邑。
时，八城之居士第十于波罗利子城，济彼所用事，往竹林邑具寿阿难之处。往已，礼敬具寿阿难坐于一面。坐于一面之八城之居士第十言具寿阿难：
大德阿难！有为知者、见者、应供、正等觉者之彼世尊所正说之一法，若比丘于此能住于不放逸、热心、精勤，则有未解脱之心解脱，未灭尽之漏灭尽，逮得未逮得之无上安稳耶？
居士！有知者、见者、应供、正等觉者之彼世尊所正说之一法，若比丘于此能住于不放逸、热心、精勤，则有如未解脱之心解脱、未灭尽之漏灭尽，逮得未逮得之无上安稳。
大德阿难！为知者、见者、应供、正等觉者之彼世尊所正说之一法，若比丘于此能住不放逸、热心、精勤，则有未解脱之心解脱、未灭尽之漏灭尽，逮得未逮得之无上安稳者为何耶？
居士！此处，比丘离诸欲，离诸不善法，有寻、有伺，自离而生喜与乐：具足初静虑而住。彼如是思择而了知此为初静虑者所作、所思，而诸所作、所思者为无常灭法也。彼住于其处而得漏尽，又若不得漏尽，依乐欲其法、欢喜其法，灭尽五下分结而为化生者，于彼处而般涅槃，从彼世而得不还之法。居士！此为知者、见者、应供、正等觉者之世尊所正说之一法，若比丘于此能住于不放逸、热心、精勤，则有未解脱之心解脱，未灭尽之漏灭尽，逮得未逮得之无上安稳。
居士！复次，比丘因寻伺止息故，为内净、为心一趣，无寻、无伺，自三昧而生喜与乐：具足第二静虑而住为离喜之故，以舍而住，正念正知，正受乐于身，如诸圣者之宣说，有舍与念而乐住：具足第三静而住为断乐断苦故，及先已灭忧与喜故，为不苦不乐而舍念清净：具足第四静虑而住。彼如是思择而了知此为第四静虑者所作、所思，而诸所作、所思者为无常灭法也。彼住于其处而得漏尽，又若不得漏尽，则依乐欲其法、欢喜其法，灭尽五下分结而为化生者，于彼处而般涅槃，从彼世而得不还之法。居士！此为知者、见者、应供、正等觉者之彼世尊所正说之一法，若比丘于此能住于不放逸、热心、精勤，则未解脱之心解脱、未灭尽之漏灭尽，逮得未逮得之无上安稳。
居士！复次，比丘以与慈俱行之心，遍满一方而住；如是第二、第三、第四、上、下、横，遍，于一切处，于一切世间，与慈俱行，以极广、甚大、无量、无怨、无害之心，遍满而住。彼如是思择而了知此为慈心解脱者所作、所思，而诸所作、所思者为无常灭法也。彼住于其处而得漏尽，又若不得漏尽，则依乐欲其法、欢喜其法，灭尽五下分结而为化生者，于彼处而般涅槃，从彼世而得不还之法。居士！此为知者、见者、应供、正等觉者之彼世尊所正说之一法，若比丘于此而能住于不放逸、热心、精勤，则未解脱之心解脱、未灭尽之漏灭尽，逮得未逮得之无上安稳。
居士！复次，比丘与悲俱行之心与喜俱行之心与舍俱行之心，遍满一方而住；如是第二、第三、第四、上、下、横，遍于一切处，于一切世间，与舍俱行，以极广、甚大、无量、无怨、无害之心，遍满而住。彼如是思择而了知此舍心解脱者所作、所思，而诸所作、所思者为无常灭法也。彼住于其处而得漏尽，又若不得漏尽，则依乐欲其法、欢喜其法，灭尽五下分结而为化生者，于彼处而般涅槃，从彼世而得不还之法。居士！此为知者、见者、应供、正等觉者之彼世尊所正说之一法，若比丘于此能住于不放逸、热心、精勤，则未解脱之心解脱、未灭尽之漏灭尽，逮得未逮得之无上安稳。
居士！复次，比丘遍超色想，灭有对想，不作意种种想故，空者无边也，具足空无边处而住。彼如是思择而了知此空无边处者所作、所思，而诸所作、所思者为无常灭法也。彼住于其处而得漏尽，又若不得漏尽，则依乐欲其法，欢喜其法，灭尽五下分结而为化生者，于彼处而般涅槃，从彼世而得不还之法。居士！此为知者、见者、应供、正等觉者之彼世尊所正说之一法，若比丘于此能住于不放逸、热心、精勤，则未解脱之心解脱、未灭尽之漏灭尽，逮得未逮得之无上安稳。
居士！复次，比丘遍超空无边处，识者无边也，具足识无边处而住遍超识无边处，无所有也，具足无所有处而住。彼如是思择而了知此无所有处者所作、所思，而诸所作，所思者为无常灭法也。彼住于其处而得漏尽，又若不得漏尽，则依乐欲其法、欢喜其法，灭尽五下分结而为化生者，于彼处而般涅槃，从彼世而得不还之法。居士！此为知者、见者、应供、正等觉者之彼世尊所正说之一法，若比丘于此而能住于不放逸、热心、精勤，则未解脱之心解脱、未灭尽之漏灭尽，逮得未逮得之无上安稳。
如是所说，八城之居士第十对具寿阿难言：
大德阿难！譬如人求一财宝，一时得十一财宝；大德！如是，我求一甘露门，一时得闻十一甘露门。大德！譬如人之屋舍有十一门，彼屋舍燃烧之时，依一一之门而自得安稳；大德！如是，我依十一甘露门之一一甘露门而自得安稳。大德！彼异学等为师求物师供养，云何我不供养具寿阿难耶？
时，八城之居士第十聚集毗舍离城与波罗利子城之比丘众，以殊妙之嚼食、啖食，亲自饱满至谢，布施一一之比丘，各一对之衣，且布施三衣于具寿阿难，又为具寿阿难建立五百之精舍也。
诸比丘！成就十一支之放牛者不能保护长益牛群。何等为十一耶？
诸比丘！此处有放牛者不知色，不解相，不除虫卵，不覆护疮痍，不放烟，不知渡处，不知饮料，不知道路，不解行境，榨乳无遗余，不多分敬重诸牛王、牛父、牛师。
诸比丘！成就此十一支之放牛者不能保护长益牛群。
诸比丘！如是，成就十一法之比丘于此法、律，不能增长、增大、增广。何等为十一耶？
诸比丘！此处有比丘不知色，不解相，不除虫卵，不覆护疮痍，不放烟，不知渡处，不知饮料，不知道路，不解行境，榨乳无遗余，不多分敬重长老、耆宿、上腊、僧伽之父、僧伽导师之诸比丘。
诸比丘！云何为比丘不知色耶？
诸比丘！此处有比丘，于色不如实知四大与四大所造之色。
诸比丘！若如是，则为比丘不知色。
诸比丘！云何为比丘不解相耶？
诸比丘！此处有比丘，不如实知愚者依业相而愚，贤者依业相而贤。
诸比丘！若如是，则为比丘不解相。
诸比丘！云何为比丘不除虫卵耶？
诸比丘！此处有比丘，忍许已生之欲寻，不断、不除、不离、不令归无。忍许已生之瞋寻，不断、不除、不离、不令归无。忍许已生之害寻，不断、不除、不离、不令归无。忍许已生之恶不善法，不断、不除、不离、不令归无。
诸比丘！若如是，则为比丘不除虫卵。
诸比丘！云何为比丘不覆护疮痍耶？
诸比丘！此处有比丘，以眼见色，执相执状，依此不防护眼根而住之时，流入贪、忧之恶不善法，不为其防护而修行，不守护眼根，不作眼根之防护。以耳闻声以鼻嗅香以舌尝味以身触所触以意知法，执相执状，依此不防护意根而住时，流入贪、忧之恶不善法，不为其防护而修行，不守护意根，不作意根之防护。
诸比丘！若如是，则为比丘不覆护疮痍。
诸比丘！云何为比丘不放烟耶？
诸比丘！此处有比丘，随所闻、随所解，不广为他人说法。
诸比丘！若如是，则为比丘不放烟。
诸比丘！云何为比丘不知渡处耶？
诸比丘！此处有比丘，时时前往多闻而通阿含、持法、持律、持摩夷之诸比丘处，不质问：大德！此事云何？此义云何？彼等具寿为彼、不显未显、不发未发，于种种疑惑之法而不除疑惑。
诸比丘！若如是，则为比丘不知渡处。
诸比丘！云何为比丘不知饮料耶？
诸比丘！此处有比丘，显示如来所说法、律之时，不得义明，不得法明，不得法所引之欢悦。
诸比丘！若如是，则为比丘不知饮料。
诸比丘！云何为比丘不知道路耶？
诸比丘！此处有比丘，不如实了知八支圣道。
诸比丘！若如是，则为比丘不知道路。
诸比丘！云何为比丘不解行境耶？
诸比丘！此处有比丘，不如实知四念处。
诸比丘！若如是，则为比丘不解行境。
诸比丘！云何为比丘榨乳无遗余耶？
诸比丘！此处有比丘，有信之居士赍衣、食、床、座、病缘药、资具，比丘受而不知量。
诸比丘！若如是，则为比丘榨乳无遗余。
诸比丘！云何为比丘不多分敬重长老、耆宿、上腊、僧伽父、僧伽导师之诸比丘耶？
诸比丘！此处有比丘，于长老、耆宿、上腊、僧伽之父、僧伽导师之诸比丘，于显于密皆不致慈身业不致慈语业不致慈意业。
诸比丘！若如是，则为比丘不多分敬重长老、耆宿、上腊、僧伽之父、僧伽导师之诸比丘。
诸比丘！成就此十一法之比丘于此法、律，不能增长、增大、增广。
诸比丘！成就十一支之放牛能保护长益牛群。何等为十一耶？
诸比丘！此处有放牛者，知色，解相，除虫卵，覆护疮痍，放烟，知渡处，知饮料，知道路，解行境，留遗余之乳，多分敬重诸牛王、牛父、牛师。
诸比丘！成就此十一支之放牛者能保护长益牛群。
诸比丘！如是，成就十一法之比丘于此法、律能增长、增大、增广。何等为十一耶？
诸比丘！此处有比丘，知色，解相，除虫卵，覆护疮痍，放烟，知渡处，知饮料，知道路，解行境，留遗余之乳，多分敬重长老、耆宿、上腊、僧伽之父、僧伽导师之诸比丘。
诸比丘！云何为比丘知色耶？
诸比丘！此处有比丘，于色如实知四大与四大所造之色。
诸比丘！若能如是，则为比丘知色。
诸比丘！云何为比丘解相耶？
诸比丘！此处有比丘，如实知愚者依业相而愚，贤者依业相而贤。
诸比丘！若能如是，则为比丘解相。
诸比丘！云何为比丘除虫卵耶？
诸比丘！此处有比丘，不忍许已生之欲寻，断除、远离、令归于无。不忍许已生之瞋寻，断除、远离、令归于无。不忍许已生之害寻，断除、远离、令归于无。不忍许已生之恶不善法，断除、远离、令归于无。
诸比丘！若能如是，则为比丘除虫卵。
诸比丘！云何为比丘覆护疮痍耶？
诸比丘！此处有比丘，以眼见色，不执相，不执状，依此防护眼根而住之时，不流入贪、忧之恶不善法，为其防护而修行，守护眼根，作眼根之防护。以耳闻声以鼻嗅香以舌尝味以身触所触以意知法，不执相，不执状，依此防护意根而住之时，不流入贪、忧之恶不善法，为其防护而修行，守护意根，作意根之防护。
诸比丘！若能如是，则为比丘覆护疮痍。
诸比丘！云何为比丘放烟耶？
诸比丘！此处有比丘，随所闻、随所解，广为他人说法。
诸比丘！若能如是，则为比丘放烟。
诸比丘！云何为比丘知渡处耶？
诸比丘！此处有比丘，时时而前往多闻而通阿含、持法、持律、持摩夷之诸比丘处，质问：大德！此事云何？此义云何？彼等具寿为彼显未显、发未发，于种种疑惑之法而除疑惑。
诸比丘！若能如是，则为比丘知渡处。
诸比丘！云何为比丘知饮料耶？
诸比丘！此处有比丘，显示如来所说之法、律时，得义明、得法明、得法所引之欢悦。
诸比丘！若能如是，则为比丘知饮料。
诸比丘！云何为比丘知道路耶？
诸比丘！此处有比丘，如实知八支圣道。
诸比丘！若能如是，则为比丘知道路。
诸比丘！云何为比丘解行境耶？
诸比丘！此处有比丘，如实知四念处。
诸比丘！若能如是，则为比丘解行境。
诸比丘！云何为比丘留遗余之乳耶？
诸比丘！此处有比丘，有信之居士赍衣、食、床、座、病缘药、资具，比丘受而知量。
诸比丘！若能如是，则为比丘留遗余之乳。
诸比丘！云何为比丘多分敬重长老、耆宿、上腊、僧伽之父、僧伽导师之诸比丘耶？
诸比丘！此处有比丘，于长老、耆宿、上腊、僧伽之父、僧伽导师之诸比丘，于显于密皆致慈身业致慈语业致慈意业。
诸比丘！若能如是，则为比丘多分敬重长老、耆宿、上腊、僧伽之父、僧伽导师之诸比丘。
诸比丘！成就此十一法之比丘于此法、律，能增长、增大、增广。
时，众多之比丘往诣世尊之处，诣已，礼敬世尊，坐于一面。坐于一面之彼诸比丘白世尊言：
大德！比丘获得如是之三昧耶？谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
诸比丘！比丘获得如是之三昧，谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
大德！云何为比丘获得如是之三昧耶？谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
诸比丘！此处，比丘有如是之想：此乃寂静，此乃殊妙，谓：一切行之寂止，一切依之定弃，爱尽、离贪、灭尽、涅槃也。诸比丘！若能如是，则为比丘获得如是之三昧，谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
此时，世尊告比丘言：
诸比丘！
大德！
彼诸比丘应诺世尊。世尊即说：
诸比丘！比丘获得如是之三昧耶？谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
大德！于我等，法以世尊为根本，以世尊为眼，以世尊为归趣。大德世尊，惟愿叙述此所说之义，诸比丘从世尊听闻，必当受持。
诸比丘！果尔，谛听！善思作意！我当说。
唯然！大德！
彼诸比丘应诺世尊。世尊即说：
诸比丘！比丘获得如是之三昧，谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
大德！云何为比丘获得如是之三昧耶？谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
诸比丘！此处，比丘有如是之想：此乃寂静，此乃殊妙，谓：一切行之寂止，一切依之定弃、爱尽、离贪、灭尽、涅槃也。诸比丘！若能如是，则为比丘获得如是之三昧，谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
时，众多之比丘前往具寿舍利弗之处，至已，与具寿舍利弗相俱交换庆慰，欢喜铭感之语已，而坐于一面。坐于一面之彼诸比丘对具寿舍利弗言：
友舍利弗！比丘获得如是之三昧耶？谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
友等！比丘获得如是之三昧，谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
友舍利弗！云何为比丘获得如是之三昧耶？谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
友等！此处，比丘有如是之想：此乃寂静也，此乃殊妙也，谓：一切行之寂止，一切依之定弃、爱尽、离贪、灭尽、涅槃也。诸比丘！若能如是，则为比丘获得如是之三昧，谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
此时，具寿舍利弗告诸比丘言：
友等！比丘获得如是之三昧耶？谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
友！我等为由具寿利弗亲自了知此所说之义，皆从远方而来。惟愿具寿舍利弗叙述此所说之义，诸比丘由具寿舍利弗听闻已而受持。
友等！果尔，谛听！善作意之。我当说。
唯然！友！
彼诸比丘应诺具寿舍利弗。具寿舍利弗即说：
友等！比丘获得如是之三昧，谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
友舍利弗！云何为比丘获得如是之三昧耶？谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
友等！此处，比丘有如是之想：此乃寂静，此乃殊妙，谓：一切行之寂止，一切依之定弃、爱尽、离贪、灭尽、涅槃也。友等！若能如是，则为比丘获得如是之三昧，谓：于地无地想，于水无水想，于火无火想，于风无风想，于空无边处无空无边处想，于识无边处无识无边处想，于无所有处无无所有处想，于非想非非想处无非想非非想处想，于此世无此世想，于他世无他世想，见、闻、觉、知、得、求，于意所寻亦无想，然有想也。
摄颂曰：二之摩诃男、难提、须菩提、慈第十、放牛者、四之三昧。
诸比丘！成就十一支之放牛者不能保护长益牛群。何等为十一耶？
诸比丘！此处有放牛者，不知色，不解相，不除虫卵，不覆护疮痍，不放烟，不知渡处，不知饮料，不知道路，不解行境，榨乳无遗余，不多分敬重诸之牛王，牛父、牛师。
诸比丘！成就此十一支之放牛者不能保护长益牛群。
诸比丘！如是，成就此十一法之比丘不能于眼观无常而住不能于眼观苦而住不能于眼观无我而住不能于眼观尽而住不能于眼观灭而住不能于眼观离贪而住不能于眼观灭尽而住不能于眼观定弃而住不能于耳于鼻于舌于身于意于色于声于香于味于所触于法于眼识于耳识于鼻识于舌识于身识于意识于眼触于耳触于鼻触于舌触于身触于意触于眼触所生之受于耳触所生之受于鼻触所生之受于舌触所生之受于身触所生之受于意触所生之受于色想于声想于香想于味想于所触想于法想于色思于声思于香思于味思于所触思于法思于色爱于声爱于香爱于味爱于所触爱于法爱于色寻于声寻于香寻于味寻于所触寻于法寻于色伺于声伺于香伺于味伺于所触伺不能于法伺观无常而住观苦观无我观尽观灭观离贪观灭尽观定弃而住。
诸比丘！成就此十一支之放牛者能保护长益牛群。何等为十一耶？
诸比丘！此处有放牛者，知色，解相，除虫卵，覆护疮痍，放烟，知渡处，知饮料，知道路，解行境，留遗余之乳，多分敬重诸之牛王、牛父、牛师。
诸比丘！成就此十一支之放牛者能保护长益牛群。
诸比丘！如是，成就十一法之比丘能于眼观无常而住乃至观定弃而住。
诸比丘！为了知贪欲，当修习十一法。何等为十一耶？
即初静虑、第二静虑、第三静虑、第四静虑、慈心解脱、悲心解脱、喜心解脱、舍心解脱、空无边处、识无边处、无所有处也。
诸比丘！为了知贪欲，当修习此十一法。
诸比丘！为遍知贪欲为遍尽为断为尽为灭为离贪为灭尽为弃舍为定弃贪欲，当修习此十一法。
诸比丘！为遍知瞋恚愚痴忿恨覆恼嫉悭谄诳傲愤发慢过慢憍放逸为遍知为遍尽为断为尽为灭为离贪为灭尽为弃舍为定弃，当修习此十一法。
世尊如是说已，彼诸比丘闻佛所说，欢喜奉行。
增支部合计九千五百五十七经。
十一集毕。