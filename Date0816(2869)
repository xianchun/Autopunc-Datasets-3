叢軌不止視篆開堂之類，凡禮則、垂說、報禱、喪薦，無非叢軌矣。今就中更條分類從，貴易撿尋焉。又諸清規所列詳細行事，皆是叢規，若逐一舉之，不若但從頭閱清規，故今特撮其中名色顯著者。
禪士得法之後，隱退長養，一旦龍天推轂而住大小寺院，此謂出世焉。蓋比佛世尊之瑞于世，其為代佛揚化也。其所住寺院，須奉綸命公帖，方著黃紫之服，世俗遂見著黃紫，以為出世，可笑！
舊說曰：自首座轉西堂，可謂之出世。自諸山轉十剎，不可謂之出世。
忠曰：諸山轉十剎，如清拙由南禪住臨川。
聯燈會要南泉愿禪師章云：有一庵主，人謂之曰：南泉近日出世，何不去禮拜？主云：非但南泉，直饒千佛出興亦不去。師聞，令趙州往勘之。州才見庵主，便作禮，主不顧；州從西過東，從東過西而立，主亦不顧。州云：草賊大敗！拽下簾子便行。舉似師，師云：我從來疑著這漢。
法華經方便品云：諸佛世尊唯以一大事因緣故，出現於世。
出世入某院也。
敕修清規入院云：古人腰包頂笠，到山門首，下笠入門，炷香，有法語。就僧堂前解包，屏處濯足，取衣披搭，入堂炷香云云。
具如彼。
舊說曰：中華寺院有其寺印，如天童印，以玲瓏巖主四字篆刻。凡住持退院時，小軸列書闔山大眾名，軸尾使寺印。又別片紙打寺印，不動其紙，貼印仰之，納于印籠。若少動印，則所粘紙可破，
唐紙易破。
是闕住之際，禁盜掛搭之法也。住持封其印籠托都寺，令傳後住之人。都寺至新住持入寺日，於室間度與之。忠曰：日本禪剎皆亦有寺印。
敕修清規入院云：知事捧呈寺印，新命看封，付知事開封，新命視篆。
唐書百官志云：節度使入境，州縣齎印迎于道左。視事之日，設禮案，三日洗印，視其刓缺。
潛確類書云：職官分紀，節度使視事三日洗印，視其刓缺，故曰視篆，又曰滌篆。
篆，印也。仕滿曰解篆。
視篆亦曰滌篆。
見處。
舊說曰：小器盛水備傍，削細木，以為滌印之用。
敕修清規受請人陞座云：若新命是嗣法弟子，住持付法衣有法語，披衣。又云：如受請時，未拈衣，當舉法語，披衣畢。
舊說曰：衣表信而已，不可數拈之。又曰：凡開堂拈法衣，一生當唯一度也。昔慈氏和尚入寺，公方請拈衣，答曰：貧道嘗在鎌倉一回拈黃梅衣，今若再拈，近乎衒名，不可也。
日工集云：義堂受南禪鈞帖，三會院大義來曰：先師所留金襴洎先祖法衣二頂，當探府君意，以入寺日護送。堂曰：按清規，凡入院有嗣法之師送法衣至，則拈衣佛事乃披為嗣法之信，不復還於師處。今則不然，吾先師嘗以衣為爭端，留在三會院，不許外出。然先師滅後，好名者出而披之，夸入院觀瞻，不為玩弄哉？余昨告府君曰：無相為衣，況嘗拈黃梅所傳衣耶，固辭。又按，破庵遷寂之日，以密庵法衣及頂相等付無準，準不受，惟領圓悟墨跡及密庵法語。蓋不必貴衣，故曰衣表信而已。
東漸清規曰：如初出世人，在別處受請已，拈衣有法語，此處更不重疊。如未拈出，當先拈衣，有法語，然後披衣。
入院不請列剎，名為一家宴。宴亦作燕、醼、筵。或不局入院，凡不請他寺，皆一家宴也。
五祖演禪師四面錄云：結夏無可供養大眾，作一家醼管顧諸人。遂臺手云：羅邏招，羅邏搖，羅邏送，莫怪空疏。
古林茂和尚永福錄舉五祖作一家燕。又云：開東山家筵。
南浦明禪師崇福錄舉五祖作一家宴。
物初觀禪師智門錄云：山僧未免作一家宴，以當賞勞。
清拙澄禪師錄小參云：山僧未免將無作有作一家宴，也要大家暖熱。
敕修清規云：古之開堂，朝命下，或差官敦請，或部使者，或郡縣遣幣禮請，就某寺或本寺，官給錢料，設齋開堂。各官自有請疏及茶湯等榜，見諸名公文集。近來開堂，多是各寺自備，至時入院。
其規詳清規。
祖庭事苑云：開堂廼譯經院之儀式，每歲誕節，必譯新經上進，祝一人之壽。前兩月，二府皆集，以觀飜譯，謂之開堂。前一月，譯經使、潤文官又集，以進新經，謂之開堂。今宗門命長老住持演法之初，亦以謂之開堂者，謂演佛祖正法眼藏，上祝天筭，又以為四海生靈之福，是亦謂之開堂也。
春明退朝錄云：太平興國中，始置譯經院於太平興國寺，延梵學僧翻譯新經。始以光祿卿湯公悅、兵部員外郎張公洎潤色之。後趙文定、楊文公、晁文莊、李尚書維，皆為譯經潤文官。天僖中，宰相丁晉公始為使。天圣三年，又以宰相王冀公為使，自後元宰繼領之。然降麻不入銜，又以參政樞密為潤文，其事寖重，每歲誕節，必進新經。前兩月，二府皆集以觀飜譯，謂之開堂，亦唐之清流盡在也。前一月，譯經使、潤文官又集，以進新經，謂之閉為人焚之，卻右手蓋香合，兩手捧安香臺上，并須款曲低細，勿令敲磕或墜地。
宋吳曾能改齋漫錄云：李相之貿己集，謂焚香之始，云本佛圖澄傳：襄陽國城塹水源暴竭，石勒問澄。澄曰：今當敕龍下取，水乃至。澄上坐繩床，燒安息香，咒數百言，水大至。予按江表傳：有道士干吉來吳會立靜舍，燒香讀道書，制作符水以療病。又按漢武帝故事亦云：毘邪王殺休屠王，以其眾來降，得其金人之神，置之甘泉宮。金人者，皆長丈余，其祭不用牛羊，唯燒香禮拜。然則焚香，自漢已然矣。
插瓣香於爐也。
敕修清規告香云：住持就座，副參遞大香一片與參頭，同眾問訊、插香，各大展三拜。
凡有來插香者，我亦為彼插香，此謂答香。
答香亦名還香。
備用清規方丈特為新首座茶云：請客侍者寫茶榜，詣首座寮炷香，首座還香，觸禮一拜，還拜。又云：具威儀，懷香，躬往交代人前插香，觸禮一拜云云。茶畢，交代人詣爐前，還前請香，觸禮一拜。
敕修清規兩序交代茶云：新職事具威儀，懷香，躬詣各受代人處插香，對觸禮一拜云云。茶畢，受代人起，將元請香插爐中，觸禮拜謝而退。
敕修清規節臘章云：西域三時，以一時為安居，出入有禁止。又云：五竺地廣，暑寒霖潦，氣候之弗齊，故結制有以四月、五月、十二月，然皆始以十六日。所謂雨安居者，因地隨時，惟適之安。或曰坐夏，或曰坐臘，戒臘之義始此。
行事鈔安居策修篇云：律通制三時，意存據道；文偏約夏月，情在三過。一、無事游行，妨修出業；二、損傷物命，違慈寔深；三、所為既非，故招世謗。以斯之過，教興在茲。然諸義不無指歸護命故，夏中方尺之地悉竝有蟲。即正法念經云：夏中除大小便，余則加趺而坐。故知護命為重，佛深制之。又云：上總三時分別，今但就夏亦有三時：初四月十六日是前安居，十七日已去至五月十五日名中安居，五月十六日名後安居。故律中有三種安居，謂前、中、後也。前安居者，住前三月；後安居者，住後三月。雖不云中三月，然文中具明前後日數，中間不辨，於理自明。
羯磨疏諸眾安居法篇云：出家慕道，馳散非業，故當計時擇念，義無浮逸。今乃沿隨邑野，追逐情塵，顛仆巨壑，無思返迹。是以大圣以法遮防，不許游涉，當居靜慮，故律文中三時通制。然有待之形，許緣不一，必量過起，夏暑偏多。一則損生害命，深乖慈道；二招世譏謗，不及禽獸；三為過既深，故非道業。春冬過少，待緣開赴。有斯別故，名曰安居。釋名者，形心攝靜曰安，要期在住曰居也。
忠曰：譏謗不及禽獸者，僧只律云：安居法者，佛住舍衛城，爾時，諸比丘雨時游行，多所踐害，為世人所嫌：九十六種出家人尚知安居，如鳥隱巢而自守住；沙門釋子自稱為善好，而不安居。諸比丘以是因緣具白世尊。佛言：正應為世人所嫌，從今已後，雨時應安居。
廣明安居法。
梵網經古迹記云：夏坐安居處者，北并州疏云：昔來經論或名坐夏，或名坐臘，或名夏臘，皆由不善方言也。今依大唐三藏譯云：雨安居，謂雨時安居故。然西方立時不同，或立四時，謂從正月十六日至四月十五日為春時；從四月十六日至七月十五日為夏時。如此秋冬竝各三月，至正月十五日總為一歲。或總一年，分為三時，謂即佛法依此為定，謂從正月十六日至五月十五日以為熱際，從五月十六日至九月十五日立為雨際，從九月十六日至正月十五日即為寒際。雨際蟲多，令人譏謗，故制安居。又云：今此四月十六日至七月十五日實為疏謬，既非夏時，言雨安居。
忠曰：太賢意謂，佛制自五月十六入為初安居，自六月十六入為後安居。然此方結制以四月十六，既不依佛制，實為疏謬矣；又稱坐夏、夏臘，尤謬矣。蓋初安居至八月十五日，則自七月十六已後，非天竺夏時。此方亦自七月朔已後非夏時，其後安居滋晚焉，不待論之。依彼此不可謂坐夏、夏臘等，但當稱雨安居耳矣。諸律講解古迹文，紛紛沒甄別，故我今贅言。
圓覺經云：世尊告圓覺菩薩言：若經夏首三月安居，當為清凈菩薩止住，心離聲聞，不假徒眾。至安居日，即於佛前作如是言：我比丘、比丘尼、優婆塞、優婆夷某甲，踞菩薩乘，修寂滅行，同入清凈實相住持，以大圓覺為我伽藍，身心安居平等性智，涅盤自性，無系屬故。今我敬請，不依聲聞，當與十方如來及大菩薩三月安居，為修菩薩無上妙覺大因緣故，不系徒眾。善男子！此名菩薩示現安居。
僧只律云：比丘至四月十六日應安居，不安居者，越毘尼罪；到後安居，復不安居者，得二越毘尼罪。
結安居之制也。
見處。
結制禮儀，如敕修清規。
安居曰坐夏。
其辨見處。
敕修清規謝掛搭云：近時衲子到處坐席未溫，移單東西，多致不謝掛搭。既曰經冬過夏，折中當在冬前夏前兩期報謝。
廣燈錄廬山慶云禪師章云：問僧：什麼處來？僧云：洪州來。師云：什麼處過夏？僧云：翠巖。師云：踏破多少草鞋？
又見處。
碧巖錄云：天平和尚行腳時，參西院。
有兩錯因緣。
西院云：且在這過夏，待共上座商量這兩錯云云。
忠曰：科舉名目有過夏，取佛書準仿也。或看此，為此目出俗書，非也。
唐國史補云：進士籍而入選，謂之春關。不捷而醉飽，謂之打毷氉。匿名造謗，謂之無名子。退而肄業，謂之過夏。執業而出，謂之夏課。
遯齋閑覽云：長安舉子，六月後落第者，不出京，謂之過夏，多借靜坊廟院作文，曰夏課。
太平廣記引盧氏小說云：唐德宗至西明寺，宋濟在僧院過夏，上忽入濟院，方在窗下犢鼻葛巾抄書。上問曰作何事業，兼問姓行。濟云：姓宋，第五。應進士舉云云。
安居亦曰坐臘。
其辨見處。
臘義，處詳說。
梵網古迹作償勞。韻會陽韻云：償，辰羊切。說文：還也。廣韻：報也。增韻：酬也。行事鈔作賞勞。
祖庭事苑賞勞注云：勞，郎到切，尉也。
忠曰：國史補云：大出金帛賞勞。
此般賞勞，勞當从郎到切耳。
行事鈔安居策修篇云：五事賞勞。
忠曰：五事即五利。次下箋。
羯磨疏安居法篇云：迦提賞勞使作衣服，受用資身，弘道利俗也。
梵網經古迹記云：然初安居，即從五月十六日至八月十五日，良以雨時將畢，恐至寒時不濟，故開一月為償勞月。若後安居從六月十六日至九月十五日，即無償勞，三月雨時盡故。善圓鈔云：從八月十六日至九月十五日，三十日為償勞月。
已上證賞勞字畢，已下辯其義。
行事鈔安居策修篇云：問何為但結三月者，生死待形，必假資養故，結前三月，開後一月，為成供身衣服故。
忠曰：如來圣教，歲為三時，乃一時有四月，故有此問，言何故不結一時全四個月耶？
又云：若四月十六日結者，至七月十五日夜分盡訖，名夏竟。至明相出，十六日後至八月十五日已來，名迦提月。明了論云：本言迦絺那，為存略故，但云迦提，此翻為功德。注：以坐夏有功，五利賞德也。
忠曰：由是可知，賞勞者，賞坐夏功勞也。又宗覺律師語余曰：此一月，二百五十戒中開五種戒，恣意出入往來而造功德衣，以償前九旬功勞也。
依此說，則勞，郎刀切，老平聲，疲也、勤也、功也。
事苑為去聲，郎到切，慰勞義，恐不知律文賞勞目，謾下義乎。若知，則必可辯其義而欠之。五利者，行事鈔自恣宗要篇云：次明五利通塞者，律中受此衣故，畜長財、離衣宿、背請別眾食、食前食後至他家等，各如所明。
僧只律云：衣時中間，舍五罪：別眾食、處處食、離同食、不白畜長衣、離衣宿，無罪。
毘尼母論云：佛聽畜迦絺那衣，有五種利：一、得中前數數食；二、得有檀越來請得別眾食；三、得畜長財不說凈；四、得離衣宿；五、不白得出界，是名受迦絺那衣利。
迦絺那衣者，云：二明衣體。四分云：若得新衣，若檀越施衣，若糞埽衣，新物揲作凈。若已浣，浣已納作凈。即日來不經宿，不以邪命得，不以諂曲得，不以相得，不以激發得，不舍墯作凈者，應法四周有緣，五條作十隔。若過是條數，應自浣染，舒張碾治，裁作十隔縫治。又云：不得大色染衣，聽用袈裟色。
此云不正色也。
釋氏要覽云：迦提，梵語具云迦栗提迦，即九月望宿名也。謂西國三月安居，至九月十六日，解後安居，比丘行化故，取望宿為名也。
忠曰：是與事鈔義大異，未知何據。
已下禪錄用賞勞語。
普燈錄大通本禪師章云：僧問：九夏賞勞即不問，從今向去事如何？曰：光剃頭，凈洗鉢。
虛堂愚禪師寶林錄結夏小參云：於是九十之期，各證本法，然後升雙檮堂，入息耕室，向無星等子上較其重輕，以憑賞勞。又凈慈後錄上堂云：忽有個眼皮綻底出來道：乞師賞勞。只向他道：三貫嚫錢三味食，相招攜手上高臺。
忠曰：律則五事賞勞，其文明皎。今按錄所舉，似以施財供養等為賞勞焉。
忠曰：坐堂與坐參規同，但上堂已前，少時坐禪於僧堂，此曰坐堂。小參已前及每日晚參已前，少時坐禪於僧堂，此曰坐參也。今以小參已前稱坐參，例解之，坐堂之堂者，上堂之堂也；上堂之堂者，法堂也。故非坐僧堂之義，謂坐禪於上堂已前也。
敕修清規圣節上堂云：鳴方丈板三下，鳴鼓，堂司行者預鳴眾寮前板三下，集眾坐堂，如尋常坐禪向內坐，鼓鳴，則轉身向外坐。頭首先集堂外，候鼓鳴即入堂，首座後入就坐。西堂、勤舊、蒙堂、諸寮，并外堂坐。
忠曰：集眾者，集於僧堂也。
一山寧禪師曰：坐堂不赴者，首座罰之。眾頭首自末班次第入堂，故首座自最後入也。
大眾坐堂時，住持亦坐堂。敕修清規大坐參云：待住持入堂坐定，堂司行者鳴首座寮前板三下云云。又云：鳴堂前鐘三下，眾就位，普同和南，住持頭首次第出堂。
忠曰：依此可知，住持參前陪大眾坐參。坐參既然，亦當上堂前陪眾坐堂而已。
舊說曰：住持說法已前，亦自澄心靜慮。蓋世尊說法華時，先入無量義處三昧，即從三昧安詳而起，方說法華，此其榜樣也。
又凡坐禪於僧堂曰坐堂。云：住持并首座坐堂時，不得從前門出入。
入眾日用云：莫待打坐堂板次第歸堂坐禪。
忠曰：所謂坐堂，乃四更一點坐禪也。入眾所謂坐堂，亦是每日坐禪也，并非上堂已前者，故此堂乃僧堂也。
坐參者，坐禪於參前也。住持晚參已前，大眾集僧堂坐禪澄心，以待參，謂之坐參。若住持有事息參，則行者報曰：和尚今晚放參。
敕修清規晚參云：叢林坐參，猶旦望五參陞座，將聽法時，大眾坐堂也。又云：蓋古者每晚必參住持，以求開示，故率眾齊集，坐待鼓鳴，而往參之，名曰坐參。因汾州地寒，昭公罷之，遂有放參之說。
忠曰：坐參、坐堂，名異規同。
見處。
清規已云：坐待鼓鳴，而往參之。乃知禪於僧堂畢，往參於住持之處，故曰坐參，非禪坐即是參之義。
備用清規云：諸方謂放參不披袈裟，轉身方搭衣，非法也。唯徑山寺古規不墜，披衣坐參，當力行之。
清拙澄和尚錄晚參云：每日晚參已前，坐以待參，謂之坐參。且如坐參，又參個甚麼？莫是參父母未生前事麼？莫是參空劫以前自己麼？莫是參宗乘向上向下事麼？莫是參古人玄言妙句，一機一境麼？若與麼，總是將心湊泊，擬心承當，擬心領解，本分事上總沒交涉。
又不游方而參禪曰坐參。大慧正法眼藏云：或者道瑯邪被舉公道個杜撰，心中疑惑，即時倒戈卸甲，遂挽留舉公咨決此事，謂之坐參。一犬吠虛，千猱啀實。
忠曰：此不離己住處，居參禪於他之義。蓋大慧舉俗說，故其義不足取焉。
敕修清規大坐參云：今時叢林有多眾處，猶特講晚參，以存古意，謂之大坐參。與常坐參同，但首座入堂不燒香云云。
具如彼。
舊說曰：住持有事，或修臨時祈禱，則放免晚參，此謂放參。即鳴鐘三下，此謂放參鐘。
又見及處。
禪苑清規首座坐堂云：大眾入堂，依單位相向而坐，堂司行者先稟堂頭，掛放參牌，然後堂前上簾，行者於首座前問訊，低聲云：和尚放參。復於圣僧前躬身正立，喝放參，然後打放參鐘。展單下帳罷，歸寮問訊，吃湯隨意。
僧寶傳慈明圓禪師傳云：公冬日牓僧堂，作此字其下注云：若人識得，不離四威儀中。有首座者見之，謂曰：和尚今日放參。
白氏文集昭國閑居詩云：時暑放朝參。
忠曰：可知放參之目，本在官制。
又有晚食名放參者，見處。
忠曰：此方禪林，晡時念經，為讀誦放參，失義，當曰念經或誦晚課。蓋放參鐘後誦經，故轉訛。
舊說曰：無晚參時，鳴放參鐘三下，其時展半單，蓋為黃昏坐禪也。然放參鐘名展單者，鄰近釋也。
云：坐參了，各出半單下地。
敕修清規坐禪詳敘其規。
敕修清規坐禪云：大眾歸堂向坐。又云：坐堂，如尋常坐禪向內坐。
永平清規辨道法云：早晨坐禪，首座、大眾搭袈裟入堂，就被位面壁坐禪。首座不面壁，自余頭首一如大眾面壁而坐，住持人就椅子坐禪。又云：後夜坐禪，大眾不搭袈裟，住持人袈裟掛于椅子而坐禪，是法也。
忠曰：住持就椅坐，則知亦是不面壁矣。夫面壁坐禪，匪但準依初祖風規，復可攝定散心。然今清朝禪僧例向外，誠失古矣。
日工集云：典座、免僧、直歲三人免坐堂。
詳處。
南禪規式云：四月廿一日，舊規：自今日四時坐禪，不赴佛殿勤行者，罰金壹斤；不赴坐禪者，罰金同此。又云：初夜并曉天，二時坐禪，住持巡堂，若有被位空處，則令聽叫取被巾歸方丈；若兩班寮之看寮而空被位者，僧堂坐牌前植看寮簡板，則不取被巾。
忠曰：坐禪用心，諸祖有箴有銘，有儀有論，不可悉錄。今且舉其目，備辦道士撿尋。，傳燈錄載；，緇門警訓載；，諸祖偈頌載；，諸祖偈頌載；，緇門警訓載；，禪苑清規載；，普燈錄載；中峰本禪師坐禪論；蘭溪隆禪師坐禪論；，焰慧語要載；永平元禪師坐禪儀并銘；瑩山瑾禪師坐禪用心記及三根坐禪說。
大慧杲禪師云：近來諸方打板坐禪，若要莊景即得，我不信你坐得定。往往聞恁麼道，卻謂妙喜不教人坐禪，又是錯認，何曾解方便？我只要你行亦禪，坐亦禪，語默動靜體安然。山僧有時夜睡，才覺，便起來坐，坐既久，都無所思，自謂諸佛境界只這是。然不要把為極則，不是放身命處，況更言靜是根本，悟是枝葉，此處誤人。諸方說靜了方悟，我是悟了方靜，不敢相瞞，未悟時心識紛飛，悟了方貼貼地。
大比丘三千威儀云：欲坐禪有五事：一者當隨時；二者當得安床；三者當得輭座；四者當得閑處；五者當得善知識。復有五事：一者當得好善檀越；二者當有善意；三者當有善藥；四者當能服藥；五者當得善助，爾乃得猗。隨時者，謂四時；安床者，謂繩床；輭座者，謂毛座；閑處者，謂山中樹下，亦謂寺中不與人共。善知識者，謂同居善；善檀越者，謂令人無所求；善意者，謂能觀；善藥者，謂能伏意；能服藥者，謂不念萬物；善助者，謂禪帶。禪帶有五事：一者當廣一尺；二者當長八尺；三者當頭有鉤；四者當三重；五者不得用生韋，亦不得用金鉤。
又天臺次第禪門詳說坐禪用心，內外方便，其第二、第三卷最為要。
無住云。
日本坐禪規矩，道元禪師為始。無住和尚雜談集云：建仁榮西入宋，雖傳禪門戒律儀，歸朝之後，且順國風，兼行天臺、真言，未得專講禪規，其坐禪但據狹床而已。佛法上人入宋歸朝，始行廣床坐禪於深草。
興圣寺也。
道俗初見聞此規，故敬信者眾，當時所目擊之僧為予說之。自後東福開山渡宋，久住徑山，歸國行其坐禪法。蘭溪隆長老，宋國僧也，故建長寺坐禪規，一依宋朝，自此後天下禪院儀禮通行矣。
坐禪坐法，見處。
坐禪累手法。請觀音經云：若欲得見觀世音菩薩，端身正心，使心不動，心氣相續，以左手置右手上，舉舌向齶，令息調勻。智者疏：約世間，陽上陰下，隨世俗故。右陽居下，左陰處上者，欲將定靜之法，鎮於陽散也。世俗既有威儀，此即是以戒法禁約麤獷，即對戒也。二陽動相，陰靜相，以靜鎮動是制亂方便，即對於定。三者右表方便，屬權而居下，左是實智，居上。是則自權而顯實，此即表慧。
闡義鈔釋之，恐繁不錄。
或曰一夏九十日坐禪，即一行三昧也。摩訶止觀明四種三昧常坐、常行、半行半坐、非
行非坐。
中云：一常坐，出文殊說、文殊問兩波若，名為一行三昧。
居一靜室，或空閑地，離諸喧鬧，安一繩床，傍無余座，九十日為一期，結跏正坐，項脊端直，不動不搖，不萎不猗，以坐自誓，脅不拄床。
四時者，依永平清規辨道法：黃昏坐禪、
戌辰。
四更三點。
粥後己辰。
申辰。
又幻住庵清規云：裝香一盤，且以三炷為率，自黃昏燒起，至第三炷，約四鼓時分也。竈下燒面湯，堂前鳴板三下，大眾收枕，推被於床，收半單，下地洗面，歸堂坐禪。
忠曰：是後夜也。
至開靜板鳴，即摺被搭衣，佛前禮拜，歸鉢位坐，展鉢受粥。粥罷，佛前諷經。經畢小歇，堂前復鳴板三下，自主至伴，歸堂坐禪。
忠曰：是早晨也。
至齋時，火板鳴，下地。少頃，長板鳴，歸鉢位受食。食畢小歇，堂前鳴板三下，復歸堂坐禪。
忠曰：是齋罷，永平為晡時。
至晡時分，鳴板放參。至黃昏，燒香盤，大眾搭衣諷經。施食事畢，堂前鳴板三下，歸堂坐禪。
忠曰：是黃昏也。
至放參板鳴，開枕展被，右脅而息。又云：凡一日夜之間，四次坐禪之際，宜各屏心絕慮，息念忘緣，深究死生，力窮道業。
大比丘三千威儀云：坐禪有五事：一者當隨時，謂四時。
詳前處。
夢窗石國師錄臨川家訓云：四時坐禪，唯除浴日坐參，其余極寒極熱，修正蘭盆時節亦不可開。
若於坐禪時，特有事可作，則可開之。
趙州和尚云：我在南方三十年，除粥飯二時是雜用心處。趙州寧謂粥飯二時不是正用心處耶？只是言其除粥飯外，更不雜余事耳。
古德又云：大事未明，當如喪考妣；大事已明，亦當如喪考妣。古人苦口叮嚀，其意豈在令人限日約時，工夫不純乎？上古道人皆是卜僻洞深巖，居樹下石上，更有何事可作？廢寢忘湌，一味存道。百丈建立叢林以來，普請作務，其事不少。雖然，人人以道聚頭，故辨道工夫不曾為事緣所奪。百丈滅後，迨于三百年，叢林規繩漸衰，緇流少有慚愧，始有擊版坐禪之儀，謂之四時坐禪。蓋是主法尊宿曲設方便，以誘懈怠者耳。今時後生猶嫌四時坐禪，動則欲令省略，無慚無愧，莫甚於此。
義堂日工集云：在黃梅院訓眾曰：夏安居，三時諷經，四時坐禪。本朝不論大小剎皆例行之，合不怠，怠者罰。
四時坐禪中，省後夜也。
瑜伽師地論云：言初夜者，謂夜四分中，過初一分，是夜初分。言後夜者，謂夜四分中，過後一分，是夜後分。
忠曰：定式坐禪，到定鐘鳴而止，此後再禪坐，此曰再請禪。
敕修清規大坐參云：如坐再請禪，住持後門入，歸位，不巡堂。頭首隨眾，或抽解者，即歸被位。更深，住持出，聞首座開枕響，眾方偃息。在道兄弟不以此拘。
舊說曰：住持五更行香之次，入僧堂伴於大眾坐禪，此謂伴禪也。
陪禪同伴禪義。
舊說曰：住持燒香、巡堂之次，入僧堂陪眾之禪坐少時，以勵眾，故曰陪禪也。住持已是得法人，非是為自修行坐禪於僧堂而已。
又道話曰陪禪，蓋訛名也。愚中及和尚年譜云：應永十三年丙戌，師八十四歲。尼松巖興造含暉為師塔所，師一冬宴安于此，檀施甚厚，普施眾僧，輪次齋會，禪坐道話，曰陪禪，曰夜話。
敕修清規坐禪云：堂司行者候齋，次第覆首座放禪，轉從圣僧後右出，撐簾下牌，輕撼作聲，住持、頭首出堂。
瑩山清規云：凡坐禪者，首座之管領也。巳香欲了時，圣僧侍者問訊首座，是稟放禪也。
幻住清規首座云：凡打板、坐參、放禪、行道，種種動靜，靡不關心。
云：開小靜摺被，或歸眾寮吃湯藥，或茶堂經行，次第歸鉢位。
瑩山坐禪用心記云：坐中若昏睡來，常應搖身或張目，又安心於頂上發際眉間；猶未醒時，引手應拭目，或摩身；猶未醒時，起座經行。正要順行，順行若及一百許步，昏睡必醒。經行法者，一息恒半步行，亦如不行，寂靜而不動。
南海寄歸傳云：五天之地，道俗多作經行，直去直來，唯遵一路，隨時適性，勿居鬧處，一則痊痾，二能銷食。禺中日昳，即行時也，或可出寺長引，或於廊下徐行。若不為之，身多病苦，遂令腳腫、肚腫、臂疼、髆疼，但有痰廕不銷，并是端居所致。必若能行此事，實可資身長道。
釋氏要覽云：慈恩解云：西域地濕，疊塼為道，於中往來，如布之經，故曰經行。十誦律云：經行有五利：一、剿健；
剿音巢，輕捷也。
二、有力；三、不病；四、消食；五、意堅固。三千威儀經：有五處可經行：一、閑處；二、戶前；
自房戶前。
三、講堂前；四、塔下；五、閣下。
瑜伽師地論云：言經行者，謂於廣長，稱其度量一地方所，若往若來，相應身業。
經行斷惛沈、睡眠法如彼。
佛陀波利修禪要訣云：問：行法云何？答：行即經行也。宜依平坦之地，二十二步以來，十四五步以上，於中經行。經行時，覆左手，以大指屈著掌中，以余四指抱大指作拳，然覆右手，抱左手腕，即端立少時，攝心令住謂住鼻端等。
乃行。行勿太急太緩，亦攝心行。至界畔，即逐日回身，還向來處，住立少時。如前後行，行時即開目，住即輒閉，如是復稍倦即休。經行唯在晝，夜不行也。問：多人同處經行，得不？答：稍須相離，全近不得。問：繞塔行道，與經行何別？答：經行者直往直來，豈同繞塔耶？又塔是多人往來處，不可於中經行。問：此方有逆日行道，稱為右旋，未知是不？答：西方旋塔，并逐日輪，曾無逆行。
忠曰：逐日者，自東而南而西而北也。逆日者，從東而北而西而南也。逐日者，順日輪之行，與上肩順轉同。
十誦律云：經行法者，比丘應直經行，不遲不疾。若不能直，當畫地作相，隨相直行，是名經行法。
摩得勒伽云：經行不能直者，安繩。
敕修清規藏殿祝贊云：住持領眾合掌繞藏，行道三帀，多眾則一帀。又云：維那舉唱浴佛偈，行道浴佛。
幻住清規津送云：舉楞嚴咒一遍，行道。
村寺清規云：行道尤須端謹，叉手當胸，徐行細步，瞻顧前後，須使疏密得中。或出入門戶、上下階級，皆當先舉左足，須照應袈裟不得拖地，衣服領袖須當齊整。
萬善同歸集云：行道一法，西天偏重，繞百千帀，方施一拜。經云：一日一夜行道，志心報四恩，如是等人得入道疾。又云：南山行道儀云：夫行道障盡為期，無定日限。若論障盡，佛地乃亡。
翻譯名義集云：半行半坐，方等云：旋百二十匝，卻坐思惟。法華云：其人若行若立，讀誦此經。
忠曰：禪林懺摩法，楞嚴咒，或住立，或行道，蓋是半行半坐三昧也。
禪苑清規監院云：如冬齋，
炙茄會。
詳處。
五祖演和尚海會錄：炙茄會上堂云：六月三伏天，火云布郊野，松間臨水坐，解帶同歡奲，毳侶弄荷花，賓朋傾玉斝，紅塵事繁華，碧洞何瀟灑！重會在明年，相期莫相舍，白云曾有約，愿結青蓮社。
酉陽雜俎云：茄子，茄字，本蓮莖名，革遐反，今呼伽，未知所自。茄子，僧人多炙之，甚美。
忠曰：炙茄會，蓋炙茄開筵也。依酉陽言，僧家炙茄尚矣。
松源岳禪師錄茶湯會求頌曰：春風吹落碧桃花，一片流經十萬家。何似飛來峰下寺，相邀來吃趙州茶。
石庵玿禪師錄有結冷淘小參云：湖南人賣上面，福建人吃冷淘云云。
正字通云：淘，音陶，浙米也。
無學元禪師支那真如錄有銷菑會燒駱駞秉炬偈。
圓悟勤禪師天寧錄有蓮華會上堂。
慈受深禪師慧林錄有資福作蓮花會，供養羅漢陞座。
大慧杲禪師普說有雪峰建菩提會普說。
西巖惠和尚能仁錄有謝干拈鬮會上堂。鬮義，詳處。
舊說曰：設火爐焙藏經，去其蒸濕也。
忠曰：蓋煅綿拭經也。
敕修清規知藏云：函帙目錄，常加點對，缺者補完，蒸潤者焙拭，殘斷者粘綴。
北磵文集：常熟道友焙經，得舍利無數，榜云：蠹不在魚，在執紙上語者；焙非待火，待忘言外詮時。
明極俊和尚錄跋天目凈海真禪人焙四大部經得舍利頌什後云：天目西峰凈海真禪人發心焙四大部經，一一用綿拂拭，及火煅其綿，獲設利一顆。
偃溪聞禪師雪竇錄：謝眾僧焙經上堂云：罏韛之所，鈍鐵猶多。黃面老子具正徧知，只知撒土拋沙，欺胡謾漢，不知性命落在弟子手中，二千年後，橫拕倒拽。只如雪竇恁麼舉，也是把火助熱。
南浦明禪師崇福錄有焙經上堂。
以綿拭經。見處。
鏡堂圓禪師禪興錄：拭藏經上堂云：五千余軸眼中塵，不識無端貴似金，盡底掀飜知落處，掃堦松影又沈西。
佛祖通載云：元世祖詔僧大內念經行香，侍臣奏云：僧多不識字在。帝乃云：但教舒展拭去塵埃，亦有功德。
粥飯上僧堂，此謂上堂，與法堂說法稱上堂別。
傳燈錄藥山儼禪師章云：院主報：打鐘也，請和尚上堂。師曰：汝與我擎鉢盂去。又云：師曰：二時上堂，不得齩破一粒米。
聯燈會要石梯和尚章云：師見侍者托鉢上堂，乃喚云：侍者！者應諾。師云：甚處去？云：上堂齋去。師云：我豈不知你上堂齋去？云：除此外，別道個甚麼即得？師云：我只問你本分事。云：和尚若問本分事，某甲實是上堂齋去。云：汝不謬為吾侍者。
教誡律儀云：師欲上堂，為師滌鉢，看閉門戶等事。
已下錄世典稱僧上堂。
酉陽雜俎云：玄奘言：那蘭陁寺僧食堂中，熱際有巨蠅數萬，至僧上堂時，悉自飛集于庭樹。又云：著謠於軍中，曰齋鐘動也，和尚不上堂月余。
天中記云：摭言：王播客揚州木蘭院，僧厭苦之，飯後擊鐘。後二紀，播鎮楊州訪舊詩有曰：上堂已了各西東，慚愧闍梨飯後鐘。碧紗籠之矣，續云：二十年來塵拂面，如今始得碧紗籠。
已下錄官人飲食亦稱上堂。
李肇國史補云：鄭相珣瑜方上堂食，王叔文至，韋執誼遽起，延入閣內。又云：三院上堂，有除改者，不得終食。
上僧堂吃食，亦云過堂。
備用清規送鉢位云：兩班退職，維那先送首座入鉢位，次接都寺送鉢位，首座、都寺掛鉢過堂。
六學僧傳惟儼傳云：二時過堂，不得咬著一粒米。
傳燈作上堂，如處引。
大休念禪師錄頌古舉云：鵝湖孚禪師，侍者請過堂，湖云：我下莊吃油糍了。
會元作赴堂。
忠曰：與上堂、過堂同義。
敕修清規都監寺云：齋粥二時必赴堂，則行仆行益自然整肅。
五燈會元鵝湖孚禪師章云：師一日不赴堂，侍者來請赴堂，師曰：我今日在莊吃油糍飽。者曰：和尚不曾出入。師曰：你但去問取莊主。者方出門，忽見莊主歸謝和尚到莊吃油糍。
客僧陪僧堂之外堂受食，此曰陪堂。
粥飯畢，下僧堂，此謂下堂。與上間、下間稱上堂、下堂別。
敕修清規每日祝贊云：齋粥二時下堂，僧眾必須登殿。
又見處。
見處。
敕修清規告香云：請客侍者預依戒次具茶狀，備卓袱筆硯。告香罷，列法堂下間請茶，各僉名，請首座光伴。
金鰲新話龍宮赴宴錄云：神王開潤筆宴，王曰：余欲與秀才光伴，故邀爾酒進樂作。
或曰：光伴者，言我得前人恩光，允容我令相伴也，不敢自專之謂矣。此義未是。
忠曰：光者，猶如榮也，字系伴人，言我得伴此人，是己之光榮也。如入院展詞云：光據法筵。又王梅溪小簡云：光膺宸命，榮陟臺端。當例此而解耳。
竺印先師曰：明朝百丈清規淪亡久矣，隱元來朝，禿翁懷百丈清規，質難解處，元皆不能通。翁問光伴義，元曰：光者，空也，謂不設茶果藥石，而空伴之謂也。然觀清規光伴，皆是備茶果點心者，非空伴之義。
聯燈會要柏巖哲禪師章云：洞山與密師伯到，師問：二上座甚處來？洞云：湖南來。師云：觀察使姓甚麼？洞云：不得姓。師云：名甚麼？云：不得名。師云：還理事也無？云：自有廊幕在。師云：還出入也無？洞云：不出入。師云：豈不出入？洞拂袖而出。師次日侵晨入堂，召二上座，二人便出，師云：昨日老僧對上座一轉語不稱意，一夜不安。今請上座別轉語，若愜老僧意，便開粥相伴過夏。洞云：請和尚問。師云：不出入。洞云：太尊貴生！師乃開粥同過夏。
傳燈錄仰山寂禪師章云：若說禪宗，身邊要一人相伴亦無。
敕修清規嗣法師忌云：方丈客頭請西堂、兩序，晚間對真相伴吃湯。
外典有接伴名，且附此。事物紀原云：宋朝會要曰：契丹使至，命樂黃自、康宗元詣雄州接伴，回日充送伴使。此疑接伴之始也。
宋史袁韶傳云：韶為右司郎官，接伴金使。
忠曰：巡僧堂也。有數種，謂住持巡堂、
入院、旦望茶、坐禪。
三八念誦。
坐禪、大坐參、結制。
圣節。
掛搭。
庫司湯。
結制、旦望茶。
方丈茶。
參堂。
也。此有數義不同，謂點撿義、
坐禪時，住持、首座。
圣節時，維那。
茶湯時。
禮賀義。
入院時、掛搭時、結制時也。三八念誦後巡堂，蓋亦是住持、大眾互相禮也。
中峰雜錄冬安居示徒云：為懶墮懈怠之舊習之所障。
其巡堂人三回五度警省，略不肯少加精進，似如此參禪，要明心地，要敵生死，要脫略情塵，要剿除窠臼，莫說八十日，便是八十年、八十劫，惟增業識，但長癡迷。
忠曰：此巡堂人者，住持、首座之外，別設人巡堂，以警策坐禪者睡惰也。
住持巡堂。敕修清規坐禪云：住持入堂燒香，巡堂，自上間至下間一帀，歸位坐定。
東福清規云：住持入僧堂坐禪者，蓋為點撿大眾也。其入堂巡堂一帀，是點撿之儀也。
又云：鳴僧堂鐘，大眾先歸鉢位立定，新命入堂炷香，參隨人同展三拜，維那當面問訊，引巡堂一帀，參隨人先出，兩序送新命歸鉢位，觸禮三拜。
旦望住持巡堂，見次下。
大眾巡堂。敕修清規念誦外堂念誦畢。
云：住持入堂，前堂首座入次，名德西堂插入，歸圣僧板頭立。頭首領眾，三人一引，圣僧前問訊，轉身住持前問訊，合掌巡堂，順左肩轉，依圖位立。暫到、侍者隨眾入，只巡半堂。至圣僧後，侍者向後門立，暫到向侍者立。次知事入堂，圣僧前問訊，轉身住持前問訊，合掌巡堂出，暫到接侍者後隨出云云。
首座巡堂。敕修清規坐禪云：首座圣僧前燒香，巡堂，自下間至上間一帀，就歸被位坐。
校定清規云：巡堂之法，住持從上堂巡至下堂，首座從下堂巡至上堂。蓋首座未出世人，故從下巡上，若已出世人則不拘。以理論之，亦合從下巡上，免得於住持位前行故也。
忠曰：校定初義，位階區別，亦義敬師法式。蓋此時雖住持未入堂，若首座圣僧前燒香了，直向上間，則橫過住持空椅前也；若圣僧前燒香了，直向下間巡堂，自圣僧後至上間，而歸自被位，則得不橫過住持空椅前也，故校定云：免得於住持位前行也。區別義見後。
又敕修清規大坐參云：首座入堂不燒香便歸位，待住持入堂坐定，堂司行者鳴首座寮前板三下，大眾轉身向外坐，首座下地從後門出，復轉從前門入，圣僧前燒香，如常巡堂，歸被位坐少定。
忠曰：如常者，擇坐禪時首座巡堂也，如坐禪時首座巡堂，自下間至上間一帀。蓋自下間巡起者，但是已。私推其理，坐禪則首座巡之後，隨有住持巡堂，故首座先巡時，欲異于住持，而示其位階區別矣。今大坐參巡堂，則自上間巡起，是尋常巡法，乃如圣節維那巡堂，自上間至下間也。
又敕修清規結制禮儀云：首座離位，圣僧前燒香，大展三拜，巡堂一帀，歸位。行者喝云：首座禮謝大眾，觸禮三拜。
維那巡堂。敕修清規圣節云：維那於僧堂早粥遍食椎後，再鳴椎一下，云：白大眾：粥罷，聞鐘聲，各具威儀，詣大佛寶殿啟建圣節。謹白。復鳴椎一下，往住持前問訊，從首座板起巡堂一帀，出外堂下間至上間，歸內堂中間問訊而出。
參頭巡堂。敕修清規大掛搭歸堂云：參頭領眾，前門右手入堂，至圣僧前排立。參頭燒香，同眾大展三拜，巡堂一帀，自上堂至下堂，仍如前排立，問訊。
都寺巡堂。敕修清規庫司四節特為首座大眾湯云：鳴齋鼓一通，大眾歸鉢位，頭首一班齊歸前板。都寺隨入，揖首座離位，卻揖以次頭首，進板首，隨送首座歸位，從圣僧後右出堂外，迎住持入堂。供頭緩鳴堂前鐘七下，送住持入位，仍往首座前揖坐，仍如前出，從首座板起巡堂一帀，外堂上下間，歸堂中立問訊。
忠曰：此是揖坐巡堂，次有揖香、揖湯、巡堂問訊。
知事巡堂。敕修清規結制禮儀云：知事入堂燒香，大展三拜，巡堂一帀，至圣僧板頭排立，行者喝云：知事禮謝大眾，觸禮三拜。
又云：鳴堂前鐘七下，住持入堂燒香，巡堂一帀，歸位。知事入堂，排列圣僧前問訊，轉身住持前問訊，從首座板起巡堂一帀。
請客巡堂，見處。
燒香侍者巡堂。敕修清規方丈四節特為首座大眾茶云：鳴鼓集眾，燒香侍者行禮。
同庫司湯、都寺巡堂。
沙彌巡堂，見處。
忠曰：住持請眾，故請客侍者巡堂。
敕修清規方丈四節特為首座大眾茶云：掛點茶牌，長板鳴，請客侍者入堂，圣僧前燒香一炷，大展三拜，巡堂一匝，至中問訊而退，謂之巡堂請茶。
校定清規云：侍者先於上堂時，令行者掛巡堂牌。住持巡寮，自東廊第一寮巡起，寮眾各出外接入，仍送出。眾寮人多處，但寮元一人迎送出入，大眾只立門外。
忠曰：巡堂牌之堂，當作寮。
備用清規云：方丈客頭先行通覆住持至，寮主先於門前下手立，迎入，請趺坐，插香，住持答香，略敘寒溫，致謝送出。聽叫收香，蒙堂四寮眾皆列門外下手同接入，同送出。謂眾寮人眾，只寮元接送，非法。次第巡寮畢，歸方丈，照拂官客、諸山。
敕修清規結制禮儀云：住持次第巡寮，各寮嚴設坐椅、香幾於門外候。住持從東廊第一寮巡起，至各寮香幾前，寮主同眾插香云：此日禮當拜賀，返沐降重。答香云：適辱禮賀，專此致謝。送住持數步，復側立香幾之右，合掌問訊。待眾行盡，就隨其末，次第巡過，各寮人隨後接巡，至法堂上，住持於香幾內中立，大眾三人一引，問訊而過。又云：古規，住持巡寮，僧堂前掛巡寮牌報眾。
云云如彼。
或旦望巡行則不掛牌。今惟以四節報禮為巡寮，余日不講。能復古者，當行之。
祖庭事苑云：僧只云：世尊以五事故，五日一按行僧房：一、恐弟子著有為事；二、恐著俗論；三、恐著睡眠；四、為看病僧；五、令年少比丘觀佛威儀庠序，生歡喜故。禪門巡寮，正擬大圣之遺范。今天下率叢林為師匠者，莫不遵依此式。
按韻會云：按察行也，考也，撫也。
僧堂則曰巡堂，眾寮則曰巡案。
敕修清規大掛搭歸堂云：行者引至眾寮云云。寮主引掛搭人排列，朝觀音問訊，引巡案一帀，復朝觀音問訊而退。
喝參者唱參，蓋報某伺候在此之義也。
品字箋云：參，趨承也，晉謁也。
敕修清規訓童行云：凡旦望五參上堂罷，參頭行者令喝食行者報各局務，行堂前掛牌報眾。昏鐘鳴，行堂前鳴板三下集眾。行者先佛殿，次祖堂、僧堂前、前堂寮喝參。方上寢堂排立，參頭入方丈，請住持出就坐。參頭進前插香，退身歸位，緩聲喝云：參。眾低聲同云：不審。齊禮三拜。又云：侍者燒香請法，參頭領眾鴈立，插香，喝參三拜。
傳燈錄瑞鹿先禪師章云：黃昏唱禮了，僧堂前喝參；僧堂前喝參了，主事處喝參；主事處喝參了，和尚處問訊。
沙彌亦喝參。傳燈錄趙州諗禪師章云：師聞沙彌喝參，向侍者云：教伊去。侍者乃教去，沙彌便珍重去。師云：沙彌得入門，侍者在門外。
祖忌有喝參。敕修清規達磨忌云：維那舉楞嚴咒畢，回向云云。次參頭領眾行者排列喝參，禮拜諷經。忠曰：準事生也。
又見處。
敕修清規知浴云：凡遇開浴，齋前掛開浴牌，寒月五日一浴，暑天每日淋汗。
傳燈錄普凈院常覺禪師章云：師以時機淺昧，難任極旨，茍啟之非器，令彼招謗讟之咎。我寧不務開法。每月三、八施浴，僧道萬計。師常謂諸徒曰：但得慧門無壅，則福何滯哉？
又見處。
佛說溫室洗浴眾僧經云：耆域欲請佛及僧菩薩大士入溫室澡浴，佛告醫王：吾當為汝說澡浴及報之福。澡浴之法，當用七物除去七病，得七福報。七物：一、然火；二、凈水；三、澡豆；四、酥膏；五、淳灰；六、楊枝；七、內衣。除七病：一、四大安隱；二、除風病；三、除濕痹；四、除寒冰；五、除熱氣；六、除垢穢；七、身體輕便，眼目精明。如是供養眾僧，便得七福：一、四大無病；二、面貌端正；三、身體香潔；四、肌體潤澤；五、多人從拂塵垢，識宿命；六、口齒香好白齊，所說肅用；七、所生處自然衣飾珍寶。
乃至廣說。
敕修清規知浴云：鳴鼓第一通，僧眾入浴；第二通，末頭首入浴；第三通，行者入浴，此時住持方入，以屏風遮隔而浴；第四通，人力入浴，監作行者、知事居末浴。
日用清規云：如遇入浴，浴具攜右手，入下間門閫內問訊，歸空處，挹左右人云云。
具如彼說。
或有瘡，或洗灸瘡，或使疥藥，宜隨後入浴。
寄歸傳云：須饑時浴。
詳處。
章云：因侍者請浴，師曰：既不洗塵，亦不洗體，汝作麼生？者曰：和尚先去，某甲將皂角來。師呵呵大笑。
傳燈、聯燈不收。
夏月入浴曰淋汗。
見處。
蓋熱時常有汗，故每日淋沃也。又見處。
正字通云：淋，音林。說文：以水沃也。
清拙澄禪師錄淋汗頌云：陜府鐵牛遭日炙，嘉州大象汗交流，有人浴得這個佛，萬兩黃金也合收。
舊說曰：洗足多於西凈矣。
云：洗腳板鳴，不得爭奪腳桶。
剃頭發也。
敕修清規坐禪云：或山門有迎接祈禱、普請、看誦、送亡及眾寮凈發、洗衣，則不坐禪。
行事鈔諸雜要行篇云：五分：佛制半月一剃發，除無人難緣。論家四種次第：一、上座；二、發長；三、先洗頭；四、有緣欲行，并前為剃。毘尼母：剃發者，但除頭上毛及須，余毛一切不合卻。所以剃者，為除憍慢自恃心故。四分：比丘不得為白衣剃發，除欲出家者。若頭極長，若兩月，若廣兩指，一剃。爪極長，如一麥，翦之。不得用翦刀翦發，聽畜盛發器。十誦：發當薶坑中。涅盤：頭須、爪發悉皆長利，破戒之相。增一：佛告比丘：沙門出家有五毀辱法：一、頭發長；二、爪長；三、衣裳垢圿；四、不知時宜；五、多有所論。
逆剃順剃。毘奈耶雜事云：阿難入城乞食，有婆羅門於高堂見已，以拳攉阿難頭。時鄔波難陀聞已，口中唱：我今解治彼小人。使剃頭人逆順凈剃，揩摩以油，著衣入城捉婆羅門臂至王門，見王，白其事。王大怒，斬婆羅門手。
略鈔。
焚得度人之發也。
斷橋倫禪師錄新化爐煅發佛事云：銅頭鐵額，馬頷驢腮，倒順剗除千萬萬，零星收拾幾堆堆。作者出手，爐韛新開，從前毛病到此一時灰，紅个、白个、青个、紫个、赤个。以火打圓相云：盡從者個流出來。
應庵華禪師蔣山錄焚眾僧發佛事云：拈火把云：一呼善來，須發自落，積累既多，無處安著，普請大眾，把火燒卻。且道燒卻後如何？不用撥灰求舍利，無邊頂相放毫光。
長翁凈禪師錄煅發上堂云：活剗群牛腦後毛，風吹日炙轉腥臊，不堪狼藉薰天地，罪惡重將業火燒。恁麼見得，切忌死灰尋舍利，臭煙蓬焰頭高。
敕修清規月分須知云：十月初一日開爐，方丈大相看。
又見處。
僧寶傳法昌遇禪師傳云：法昌在分寧之北，千峰萬壑，古屋數間，遇至止，安樂之，火種刀耕。衲子時有至者，皆不堪其枯淡，坐此成單丁。開鑪日，輒以一力撾鼓，陞座曰：法昌今日開鑪，行腳僧無一個，唯有十八高人，緘口圍鑪打坐，不是規矩嚴難，免見諸人話墮。直饒口似秤槌，未免燈籠勘破，不知道絕功勳，安用修因證果？喝一喝，云：但能一念回心，即脫二乘羈鎖。
敕修清規月分須知云：二月初一日，僧堂內閉爐，或山寺高寒，毋拘。
又見處。
云：寒月向火，先坐爐圈上，然後轉身正坐，揖上下肩，不得弄香匙火筯，不得撥火飛灰，不得聚頭說話，不得煨點心等物，不得炙鞋、焙腳、烘衣裳，不得攬起直裰露袴口，不得吐唾并彈垢膩於火內。
傳燈錄南泉愿禪師章云：師在方丈與杉山向火次，師云：不用指東指西，直下本分事道來。杉山插火箸，叉手立。師云：雖然如是，猶較王老師一線道。
曹山寂禪師錄云：師一日入僧堂向火，有僧曰：今日好寒。師曰：須知有不寒者。曰：誰是不寒者？師筴火示之。僧曰：莫道無人好。師下火。僧曰：某甲到這卻不會。師曰：日照寒潭明更明。
四分律云：向火有五過失：一、令人無顏色；二、無力；三、令人眼闇；四、令多人鬧集；五、多說俗事。
僧只律云：佛告諸比丘：然火有七事無利益。何等七？一者壞眼；二者壞色；三者身羸；四者衣垢壞；五者壞床褥；六者生犯戒因緣；七者增世俗言論。有此七過故，從今日後不聽然火。
行事鈔引僧只、資持記釋之云：壞色，謂面無神色。生犯戒緣，即露地然火，掘壞等戒，因而成犯。
忠曰：集眾作務曰普請。
困學紀聞云：普請，出。
根本說一切有部毘奈耶雜事云：如世尊說，若埽地時有五勝利。時有老宿苾芻棄禪誦業，入逝多林，皆親埽地。佛言：我於知事人作如是說，非諸耆宿苾芻修行業者。然於我所，依善法律而出家者，有二種業：一者習定；二者讀誦。苾芻聞佛為知事人密作是說，其知事人不能遍埽逝多林地。佛言：隨要當埽，若月八日或十五日，應鳴犍稚，總集眾僧，共為灑埽。古德以此鳴犍稚集眾作務，為叢林普請之據。
五勝利，見處。
傳燈錄禪門規式云：行普請法，上下均力也。
僧史略別立禪居云：共作者，謂之普請。
敕修清規云：普請之法，蓋上下均力也。凡安眾處，有必合資眾力而辦者，庫司先稟住持，次令行者傳語首座、維那，分付堂司行者報眾掛普請牌，仍用小片紙書，貼牌上云：
某時某處。
或聞木魚，或聞鼓聲，各持絆膊搭左臂上，趨普請處宣力，除守寮、直堂、老病外，竝宜齊赴。當思古人一日不作，一日不食之誡。
幻住清規云：公界普請，事無輕重，均力為之，不可執坐守靜，拗眾不赴。但於作務中，不可譏呵戲笑，夸俊逞能，但心存道念，身順眾緣。事畢歸堂，靜默如故。動靜二相，當體超然，雖終日為，而未嘗為也。
臨濟玄禪師錄云：一日普請，
黃檗豎起钁頭云：只這個，天下人拈掇不起。師就手掣得，豎起云：為什麼卻在某甲手？黃檗云：今日大有人普請。便歸院。
聯燈會要華嚴休靜禪師章云：師在洛浦作維那，普請，白槌云：上間般柴，下間鋤地。首座云：圣僧作甚麼？師云：當堂不正坐，不赴兩頭機。
大慧普說如山主請普說云：乾峰示眾云：舉一不得舉二，放過一著，落在第二。云門出眾云：昨日有人從天臺來，卻往徑山去。峰云：今日不得普請。舊時叢林中，日日普請，不似今時禪和家，十指不沾水，百事不干懷，著好衣服，要受人天供養，不生慚愧。舊時無這般衲子，每人有一柄畬刀、一柄鋤頭，謂之一日不作，一日不食。若是普請處，有一人打發時，一眾賴他，便免普請，所以道今日不得普請。後來眾中多把作禪會了。
聯燈會要佛日和尚章云：師到夾山，一日，大眾普請次，維那令師送茶，師云：某甲為佛法來，不為送茶來。那云：和尚教上座送。師云：和尚尊命即得。乃攜茶去作務處，撼盞作聲，夾山回顧。師云：釅茶三五盌，意在钁頭邊。山云：瓶有傾茶勢，籃中幾個甌？師云：瓶有傾茶勢，籃中無一甌。便傾茶行。時大眾一時舉目，師云：大眾鶴望，請師一言。山云：路逢死虵莫打殺，無底籃子盛將歸。師云：手執夜明符，幾個知天曉？山云：大眾有人也。歸去來，歸去來。
忠曰：大眾有人也。歸去來。此即是大慧所謂賴他免普請者。
已下錄非作務而但集眾，稱普請者。
敕修清規送亡云：白大眾：粥罷，普請送亡，除守寮、直堂外，并當齊赴。
雪峰存禪師錄云：師示眾云：盡大地撮來如粟米粒大，拋向面前，漆桶不會，打鼓普請看。
聯燈會要真凈文禪師章云：今日莊主設鉆飯，俵襯錢。參退，僧堂內普請吃茶去。
清拙澄禪師錄：除夜小參云：爆竹已催殘年去，明朝普請賀新年。
新職者與舊職者相代也。
困學紀聞云：交代，出。
敕修清規兩序進退云：與舊人交代，互轉身，對觸禮一拜，送舊人出。
交代亦曰交承。承，繼也。
康熙字典云：承，繼也。詩小雅：如松柏之茂，無不爾或承。疏：新故相承，無雕落也。
物初賸語凈慈請無極諸山疏云：先與東寺交承於鳳城南畔。
虛堂愚禪師錄有芝峰交承惠茶偈。
官人交代亦曰交承。魯應龍括異志云：當湖酒庫有四圣廟，在炊淘之後，立祠以來，閱歲滋久，前後交承，祀之奉之甚謹。每一任初到，則上兩幡；既解印，則復兩幡，酬神之庇，以為定例。
僧堂直堂人交付曰交堂。
大監小清規僧堂眾僧須知云：直堂須自開靜後，看守眾僧被鉢一日。至晚不諷經，不出外，不入寮舍。專此一日，至放參了，名曰交堂，交付圣僧侍者看管。
初入叢林者，掛衣鉢袋於僧堂單位鉤也。故凡住持容行腳人依住，曰許掛搭。
楊億云：所裒學眾，無多少，無高下，盡入僧堂，依夏次安排，設長連床，施椸架，掛搭道具。
敕修清規游方參請云：如求掛搭，參頭領眾回身進住持前，稟云：某等生死事大，無常迅速，久聞道風，特來依附，伏望慈悲收錄。稟訖，不伺允否，即普觸禮一拜云：謝和尚掛搭。
云云如彼。
住持亦有掛搭儀。敕修清規入院云：就僧堂前解包，屏處濯足，取衣披搭，入堂炷香，圣僧前大展三拜，參隨人同拜。掛搭已，到佛殿拈香。
大監小清規侍者寮牓云：昔雪竇明覺禪師在眾日，與曾侍郎談道交契。一日，明覺入浙，曾公與書一封，至靈隱珊和尚處求掛搭。明覺至靈隱相看，得掛搭，匿其書。明年，曾公訪靈隱，問：去年有書送僧掛搭，到否？珊和尚云：無。取床歷看，有重顯上座名，問之，乃作凈頭。曾公乃相見，問其書，明覺出其書還之，緘封未開。曾公大悅，知其遠大之人也。今日本僧，人人求舉書掛搭，全無羞恥，實使人愁。有高見遠識兄弟，別有格外相見，不舉書為妙。
忠按：雪竇顯公不達曾公贈靈隱書，以顯薦達珊禪師，故不傳也。見僧寶傳。
掛搭亦曰掛錫。
祖庭事苑云：西域比丘，行必持錫，有二十五威儀。凡至室中，不得著地，必掛於壁牙上。今僧所止住處，故云掛錫。二十五威儀，具錫杖經。
粥飯畢，掛鉢於單後之鉤也。
敕修清規掛鉢時請知事云：預分付堂司行者，於僧堂早粥罷，掛鉢時，喝云：大眾少立，請新知事。
有官人掛鉢於禪剎者。普燈錄徐師川居士章曰：為尚書外郎與朝士同志者掛鉢於天寧寺之擇木堂，力參圜悟。
敕修清規夏前出草單云：叢林以三月初一日出草單，方丈止掛搭。又云：四月初一日，鎖旦過。
見處。
敕修清規謝掛搭云：古規，掛搭歸堂者，即時謝掛搭。後以冬節、歲節、夏前三次謝掛搭。近時衲子到處坐席未溫，移單東西，多致不謝掛搭。既曰經冬過夏，折中當在冬前夏前兩期報謝。
其規具如彼。
沙彌歸堂曰參堂。堂者，謂僧堂也。
敕修清規新戒參堂云：得度受沙彌戒已，覆住持於何日參堂。
至期，早粥遍食椎後，新戒參頭領眾入堂，圣僧前列問訊，插香，大展三拜。
轉身住持前列問訊，從首座板起，巡堂至外堂，復歸內堂中間問訊而出，然後歸堂插單，隨眾禪誦。
忠曰：入寮人辨茶果等，饗先居人，曰暖寮。予聞大德寺亦曰暖寮，妙心寺此謂暖席矣。
清拙小清規云：凡入祖堂，當一一歷代位牌平等供養云云。比之生人，入寮暖寮同。
輟耕錄云：今之入宅與遷居者，鄰里醵金治具，過主人飲，謂之曰煖屋，或曰煖房。王建宮詞：太儀前日煖房來。則煖屋之禮，其來尚矣。
忠曰：此煖房，鄰里煖於入宅者之房，故與禪林煖寮義少異焉。
義堂日工集：守亨書記求預會下，乃容石屏洞腳。又云：勸凈智長老春谷，令停止兩班官錢，且告云：今時佛法屬吾宗門，宗門弊在名，名之弊在暖洞，暖洞之弊，至官錢極矣，與古之賣爵無異，請和尚誓革此弊，以為永則焉。又康歷二年記云：承僧錄之命，巡報建仁兩序、西堂、諸寮，禁止暖洞之儀。蓋余之宿志也。
初廁眾插單位於僧堂眾僧之間也。
敕修清規新戒參堂云：歸堂插單，隨眾禪誦。
詳處。
又移單位亦曰插單。敕修清規後堂首座云：如缺前堂，住持別日上堂白眾：請轉前板插單唱食。
忠曰：會僧辭去某寺曰起單，言起其單位也。
又詳處。
敕修清規月分須知云：八月，本色衲子未遽起單。
碧巖錄云：則監院說：丙丁童子來求火。法眼云：監院果然錯會了也。則不憤，便起單渡江去云云。
密庵杰禪師錄云：應庵一日喝恭上座云：你常在此作什麼？恭煩惱，打并起單。
起單亦曰抽單，抽下單位也。
大慧武庫云：保寧勇禪師。初，更衣依雪竇顯禪師問道，雪竇呵為央庠座主，勇不意。堂儀才滿，即抽單，望雪竇山禮拜，誓曰：我此生行腳參禪，道價若不過雪竇，定不歸鄉。
舊說曰：暫請假外出者，須不過十五日卻回。若外出過十五日，則稱為起單，非是請假也。須更講掛搭儀。
掛搭儀者，到侍司附名，侍司發榜，下維那，維那出度牒，上床歷，送歸堂也。詳敕修清規游方參請。
篇海類編云：假，去音駕，假告休沐。
正字通云：假、暇，音義別，舊注與暇同，非。
居家必用云：喪病告報曰假，謂借勾當月日也。節朔旬休曰暇，謂公務空閑日也。
忠曰：諸韻書并假字，下旬休，休沐注，而必用獨暇字為旬休。
按禪林請假，非休沐例，故不可用韻書假義，為辨私事請假，故可用必用假義。又今時起單稱請假，更假作暇，皆謬矣。
敕修清規游方參請云：或有故出入，須守堂儀半月，方可請假。古云：請假游山者，常將半月期。過期重掛搭，依舊守堂儀。
南禪規式云：請假，先上方丈報之，次報維那寮看寮，看寮出紙榜貳片，壹片再上方丈呈之，便貼衣鉢閣，壹片貼僧堂己單名肩。呈牓時，首尾粘糊，以便貼。書牓法：
或病假。
堂司字印也。本寺用，則書公界二字，亦不書日限。
又云：義堂和尚住南禪日，罰榜式中云：某上座不請假出京，不赴四更坐禪，理合出院，且從宥恕，罰油四斤。
已下錄住持亦言假。
敕修清規鐘云：僧堂鐘，遇住持每赴眾入堂時，鳴七下。住持或不赴堂，或在假，則不鳴。
忠曰：在假，出外也，此住持亦言暫假也。
傳燈錄僊宗守玭禪師章云：一日，不上堂，大眾入方丈參，師曰：今夜與大眾同請假，未審還給假也無？若未聞給假，即先言者負。珍重！
請假本世禮語。朝野僉載云：權龍襄不知忌日，謂府史曰：何名私忌？對曰：父母忌日，請假獨坐房中不出。襄至日，於房中靜坐，有青狗突入。龍襄大怒曰：沖破我忌！
請假亦曰暫假，謂暫時請假也。
敕修清規維那云：或有他緣，或暫假出入，將戒臘簿、假簿、堂司須知簿，親送過客司，令攝之。
云臥紀談云：真凈和尚，住寶峰日，洪明、一祖同在侍寮，祖請暫假，真凈不許。及上巳日，呼俱侍行，為寶蓮莊主具飯，真凈題偈于壁曰：元符二年三月三，春餅撮餤桐飯兼。真凈來看信道者，洪明一祖相隨參。祖匿笑，謂同列曰：元來老和尚以我名廁於偈，故不給假也。
寮假，書上中下，限在十五日。
清拙小清規云：浴佛在近，沙彌喝食，不可請假、病假、寮假。
忠曰：為養病請假者。
見處。
幻住清規云：忽遇病緣，宜白之公界，移單屏處。
病或少間，當具威儀，謝直病人，歸堂參假。
凡暫假者，不過十五日而再歸堂，曰參假。若過十五日，則抽籍，故初出外為起單，非請假也。若歸，則可再行掛搭禮，故不可言參假矣。
忠曰：今時新依棲某寺曰參假，訛也，須稱掛搭。
清拙小清規云：參假僧，無維那寮先請假禮者，不可免參，維那照了。
瑩山清規云：不請假而起單人，不可免再參假。又云：或為請假、參假、參禪白事，詣方丈及諸寮、首座等寮，不拘時候，必搭袈裟也。
雪巖欽禪師錄普說云：頓起鄉念，且請假歸鄉，自此一放，都放了也，兩月後再來參假，又卻從頭整頓。
忠曰：過六十日再來，亦曰參假。依清規，非禮。
住持亦有參假。虎丘隆禪師錄參假上堂云：病起云山草木秋，浮華世事謾悠悠。從來萬法不為侶，何似韶陽六不收？喝一喝，下座。
參假本世禮語。戴植鼠璞云：唐文武職事官，九品以上，望朔朝；文官五品以上及兩省供奉、監察御史、員外、太常博士，日朝為常參；武官三品以上，三日一朝為九參，五品以上及折沖當番，五日一朝為六參。三日不趁常參，即橫行參假。時多御宣政，正衙立仗，廊飱而退。
大眾一同退去曰分散。
臨濟玄禪師錄云：徑山有五百眾，少人參請。師到徑山，裝腰上法堂，見徑山。徑山方舉頭，師便喝；徑山擬開口，師拂袖便行。尋有僧問徑山：這僧適來有什麼言句便喝和尚？徑山云：這僧從黃檗會里來，你要知麼？且問取他。徑山五百眾，太半分散。
忠曰：落發為沙彌，此謂得度。蓋生死比海，今超之到彼岸，故言度。因中說果也。
增壹阿含經云：佛在道場樹下初得佛，作是念：羅勒迦藍，諸根純熟，應先得度。空中天曰：已死。復念：郁頭藍弗先應得度。空中天曰：已死。世尊便往波羅柰國度阿若拘鄰等五人。
佛法金湯編云：唐中宗神龍二年八月，詔天下，試童行經義，挑通無滯者度之。
唐史。
試經度僧始此。
編年通論云：唐肅宗至德二年，聽白衣能誦經五百紙者，度為僧。
佛祖統紀云：宋仁宗詔試天下童行，誦法華經中選者得度，參政宋綬、夏竦監試。
又見處。
歐陽修歸田錄云：宋宣獻公綬、夏英公竦，同試童行誦經。有一行者誦法華經不過，問其習業幾年矣，曰：十年也。二公笑，且閔之。因各取法華經一部誦之，宋公十一作五。
日，夏公七日，不復遺一字，人性之相遠一有也字。如此。
敕修清規沙彌得度云：戒師云：汝今至誠隨我懺悔。舉云：我昔所造諸惡業，皆由無始貪瞋癡，從身口意之所生，一切我今皆懺悔。
華嚴經疏清涼鈔云：懺者，梵云懺磨，此云請忍；悔，即此方體是惡作，猒先過失，求請三寶忍受悔過。單云悔者，非是六釋，合二即是依主。
根本說一切有部毘柰耶音釋云：言懺摩者，此方正譯當乞容恕，容忍收謝義也。若觸誤前人，欲乞歡喜者，皆云懺摩。無問大小，咸同此說。若悔罪者，本云阿鉢底提舍那。阿鉢底是罪，提舍那是說，應云說罪。云懺悔者，懺是西音，悔是東語，不當請恕，復非說罪，誠無由致。
毘奈耶雜事義凈注云：懺謝，所言懺者，梵云懺摩，是謂容恕義，後人加悔，喚為懺悔，此即與說罪義不同也。
義凈言後人加悔，不然，經律中皆有懺悔字。
四分律毘尼增一法云：佛告比丘言：汝自懺悔，於我法中能至誠如法懺悔者，便得增益。汝懺悔應生猒離心，汝比丘至誠如法懺悔，我為受之。
合部金光明經懺悔品云：愿當受我誠心懺悔，令我恐懼悉得消除。
禪苑清規云：三世諸佛皆曰出家成道，西天二十八祖、唐土六祖，傳佛心印，盡是沙門。蓋以嚴凈毘尼，方能洪范三界。然則參禪問道，戒律為先，既非離過防非，何以成佛作祖？受戒之法，應備三衣鉢具，并新凈衣物。如無新衣，浣染令凈。入壇受戒，不得借借衣鉢，一心專注，慎勿異緣。像佛形儀，具佛戒律，得佛受用，此非小事，豈可輕心？若借借衣鉢，雖登壇受戒，并不得戒。若不曾受，一生為無戒之人，濫廁空門，虛消信施云云。
傳燈錄趙州諗禪師章云：從諗禪師，曹州郝鄉人也，姓郝氏。童稚於本州扈通院從師披剃。未納戒，便抵池陽參南泉云云。
虛堂錄納牌普說舉之，作詣南泉請戒。
敕修清規沙彌得度云：俟他時登壇受戒，謝戒詞云：某等獲登戒品，濫廁僧倫，仰荷庇庥，特此拜謝。答云：宿承佛記，僧戒圓成，堅忍受持，力扶宗教。
傳燈錄中邑恩禪師章云：仰山初領新戒到謝戒，師見來，於禪床上拍手云：和！和！仰山即東邊立，又西邊立，又於中心立，然後謝戒了，卻退後立。
忠曰：如沙彌得度，戒師先云：汝應受某戒。白也。次三說：某戒相，汝能持不？三羯磨也；通初白，名白四羯磨。翻譯集羯磨飜業，或所作，或辨事，或作法。
宗覺六物纂注云：就眾法有三：一者單白，事或輕小，或常所行，或是嚴制，一說告僧，便成法事。二者白二，由事參涉，義須通和，一白牒事告知，一羯磨量處可不，便辨前務。通白及羯磨，故云白二。三者白四，受戒懺重，治舉訶諫，事通大小，情容乖舛，自非一白告知，三法量可，焉能辨得？以三羯磨，通前單白，故云白四。
單白有三十九，白二有五十七，白四有三十八，三位八品，總數則有一百八十四種羯磨。
四分律藏云：佛告諸比丘：有三羯磨攝一切羯磨。何等三？白羯磨、白二羯磨、白四羯磨，是為三羯磨。
十誦律云：白者，白眾是事故名白。有僧事，初向僧說，故名白。白羯磨，受具足戒，布薩說戒，自恣等，是名白羯磨。白二羯磨者，若白已，一唱說，如是白二羯磨，是名白二羯磨。白四羯磨者，若白已，三唱說，是三羯磨并白為四，是名白四羯磨。
又見雜心論、行事鈔等。
慧苑華嚴音義云：羯磨，此云辦事，謂諸法事由茲成辦也。