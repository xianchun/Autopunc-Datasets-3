釋經題諸家不同，從德各異，不能具出。高祖智者釋經題目，闊明五義，今於斯經例分別五門：第一、釋經名；第二、辨經體；第三、明經宗；第四、辨經用；第五、判教焉。標其名字，示其下體，明其經宗，辨其功用，論其教相，是即一經大意略盡委釋。如法華經初，今略明之。
第一、釋名者，梵云佛陀，此曰覺者，具德之義。自覺異凡，覺他異圣，覺滿異菩薩，而今所言佛者，三界大導師，教主釋尊。說者，以八音四辨宣暢無上大乘也。觀者，明普賢菩薩觀，有三種：一、寄依報說菩薩觀；二、明普賢真身菩薩成正報觀；三、十方諸佛為行者廣說甚深大懺悔法，是名觀無生懺悔。故經下文云：我心自空，罪福無主，一切法無住無壞。如是懺悔，觀心無心，法不住法矣。
普賢者，梵號邲輸跋陀，或云三曼跋陀，此曰普賢，大論與觀經名遍吉。但普與遍字異義同，賢與吉止一物異名。今稱普賢，居眾伏之頂，伏道周遍，故名普；在斷道之終，殘惑才微，故稱賢。悲華云：我誓於濁惡世界行菩薩道，使得嚴凈。我行要當勝諸菩薩。寶藏佛言：以是因緣，今當字汝名普賢。已上普賢有五種：一、應跡普賢，乘六牙白象，從東方來是。二、等覺普賢，居眾伏之頂，在斷道之終是。三、妙覺普賢，居果滿極位是。大日經義釋云普賢菩薩蒙大日如來敕，下閻浮提八相成道，名釋迦牟尼矣。釋迦證實相極理，號普賢也。四、實相普賢，眾生心性。般若經云：一切眾生皆如來藏，普賢菩薩自體遍故。已上五、文字普賢，法華一一文字悉顯實相理是也。
菩薩者，梵音，此云道心。釋曰：菩即上求，薩即下化矣。
行法者，明六根懺悔方法。時行者，經根、境、識修行法眾多，稱之行法也。經者，訓法，訓常，即教、行、理可軌之法，皆悉常故。梵云修多羅，此翻經。又此土眾生用三塵為經：一、用聲塵為經，如佛在世，金口演說，聲音詮辨，聽者得道。大品云：從善知識處聞也。二、用色塵為經，今佛去世，紙墨傳持。大品云：從經卷中聞也。三、用法塵為經，內自思惟，必與法合，不由他教，而亦非紙墨，但心曉悟，故云修我法者，證乃自知也。已上第二、辨經體者，以方等實相為經正體。
問：此經五味中，何所攝耶？
答：第五味，法華結經也云云。
有云：此經始終讀誦大乘方等經典矣，可謂第三生蘇味所攝。
答：方等大乘通名，以一實相為經正體，有何不同]，力私反，西國寶名也。梵言寒頗胝迦，譯云水玉，或云白珠。大論云：此寶出山石窟中，過千年，冰化為頗]珠。此應誤也。案西國極饒此物，彼乃無冰，以何化也？此但石之類也又白中上義表伏極，未是斷極，今且在分真位極也。
其象身長四百五十由旬，高四百由旬。
本記不解。私推約本是五百由旬，而伏五住，或未盡後分，居眾伏頂，故四百五十。然分證位亦備四德，所以四百由旬也。約智言之，空觀智知三百，有觀智知四百，中觀智知五百，後觀已入五百之內，而未究竟後邊，故云四百五十。象必蹈地，定有行步，所以不免用五百義云云。四波羅蜜分已滿足，後位望前，其勢尊高，故高四百也云云。
於六牙端有六浴池。
本記云：六浴池表於六度云云。止觀云：牙上有池表八解，是禪體，通是定用，體用不相離，故牙端有池。今思本記以牙與池喻六波羅蜜義，且似混雜。天臺以牙為通，以池為禪，禪智相應不相離也，其義冷然。又一牙二四六不同，未釋之，略在弘決，後可委。
一一池中生十四蓮華，與池正等。
本記以十四蓮華譬四無畏、四無礙、六神通也。止觀云：池中有華，華表妙因，以神通力凈佛國土，利益眾生即是因，因從通生，如華由池發。
今案：記家先以七蓮華為七眾生，此以人物為蓮華也。而今十四華為無畏、無礙、六通，以華喻法門也。今師喻妙因義通七凈。七凈者，疏云：散眾名華者，布以七凈華，謂戒、定、慧、斷疑、道非道、知見凈、斷智凈也。戒者，攝律儀等三種戒也。定者，首楞嚴等也。慧者，實智慧也。斷疑者，已度三諦之疑也。道非道凈者，行於非道，通達佛道也。知見凈者，智德圓滿，了了見佛性也。斷智者，斷德成就，無明永盡也。
又云即四攝，凈名批下云：戒心二凈在七方便位。見凈、度疑凈、分別道凈，此三在見道。從離身、邊、邪三見，名見凈；離疑，名度疑凈；離戒取見，善議邪道正道，名分別道非道凈。行在修道位，離九地修惑，名為行凈。涅盤凈在無學道。
私云：七凈義涉智斷，可以十四蓮華喻十四般若，十四變化亦合得喻。十地、等覺、回向、行、住是十四也。變化如次第文中。
其華開敷如天樹王。
靜法云：波利，此云遍也，亦曰周匝。質多羅，云間錯莊嚴也。言此樹眾雜色華周匝嚴飾，或曰圓妙莊嚴。法華疏三云：樹王者，即波利質多。且輔正記云：波利樹者，經云：三十三天有波利質多，其根入地深五由旬，枝葉四布五十由延，葉熟則黃。諸天見了心生九尺。鄭玄曰：謂車輮，所謂牙者也。珍案：大具如車之&#;是也。今或為渠字，或為據字云云。
若約法釋，正見、正思惟、正勤、正念似世間輻，正語、正業、正命似轂，正定似輞，故名法輪。
問：何以得知法輪唯是見道？
答：憍陳如等見道生時，說名已轉，故唯見道。天親總取見、修、無學三道名為法輪。婆沙本意，亦總說一切圣道皆名輪也。
問曰：有宗還說三道，何故前云唯見道名法輪耶？
答：據有宗三道俱名法輪，前唯見道者，從初立名，以見道是三道之初耳。
若依大乘明法輪體者，有四：一、通明輪體；二、別明輪體；三、簡異小乘；四、遮外難。
初輪體者，擇法覺支、正見、正智是法輪。體者，謂此法輪若在見道，即七覺分中克取正見為體；若在無學道中，即十智中克取正智為體云云。二、別者，七覺在見道，八正在修道，十智在無學道，即大乘通、別相也。若小乘中通者，與大乘同；別者，八正在見，七覺在修，十智在無學道也。今大乘通、別體者，意在於此。若準四教，但在藏、別，則闕通圓法輪體也。
二、明法輪體中，正見等二為輪轂者，體是惠故。
問：何故前言體唯正見，今總取八為輪體耶？
答：前約克體，此約相從眷屬，謂正見是體，思惟是用。前舉其體，不取其用，據實此二體總是惠。既有惠簡擇除惡取善方能持戒，故有正語等三次而起。戒既清凈，定次現前，故正念等三次第而起。念能憶持，勤能遍策，定能專一，故此三種體皆是定分也。
三、簡異者。
問：何因八正道配轂、輻、輞，大小不同耶？
答：小乘定中以戒為本，定慧方生，即正語等三體是其戒為輪轂也。故遺教經云：依因此戒，得生諸禪定及滅苦智慧。尸羅不清凈，三昧不現前。大乘中先有慧簡擇是非，方能持戒，戒既清凈，定方現前。故六度中，前五不得智慧，不成其度，菩薩發心先學般若也。
四、遮難者。
問：大乘八正道在修道，何因今說通三道耶？
答：八正道支通於三道，約通相說。若不爾者，世尊即是無學，應無八正道支，佛既具有，本知八正通三道有。此中意說大乘見道，唯一剎那，時節既促，未能進修，所以不立。夫道通因趣向之義，進修相顯，言在修位。據實而言，通於三道。若約別相，唯在修道也。
諸經論中說佛教法名法輪者，即法說段云，今乃復轉無上最大法輪，前為後因合果因者，即見道為修道因，修道為無學道因，望前為果，望後為因。若約教分別，略如上說，具在諸文。若約圓門，三觀三智是輻、轂、輞。
普賢妙解曾已圓滿，隨通機宜轉，無可定相，以空、假、中智轉位行念三不退輪，一中無量，無量中一，逐四種根，轉所宜輪，何以定說內體外用？容與在主，可以意會，圓妙用中，一具一切法，故名一切種智。種智所知，何法不圓？圓中之別，常無不具，故三十七品乃至八萬法藏出內取與，一切時中無有暫廢，常別常圓，體用，說默宛然，施收無間。具足言下合具體、用、事、理等義，今不能載。
一一輞間生一蓮華。
輞間有空地，故生蓮華也。今案：經文唯一輪已。如此輪者，象腳下地所現印文焉。文如佛腳底千輻輪相，此非車輪，只有輻轂而成輪相，合無有輞，而今有之，然則應有駕乘文。一車一輞，於理有之，而一輪多輞，道理未會。若一一輻彼此有間，須得生物，今既不然，恐文失錯。設準車輪使此輪間，於理不得，一一之言猶尚難會。本云一一輪間且如不同，但輪字亦不成義，若輻如何？
生七千象以為眷屬。
一一支下各生一千，故是七千。十善各百，故一支中都生一千。千從七生，故為七千云云。
金鞍。
七寶光轉成鞍。
七寶校具。
妙慧巧轉，觸於六處，便備七財，即七圣財鞍，擬坐人行成德。宛準擬普賢備四德者，安載其上。
於鞍四面有七寶柱。
鞍具四無畏，亦本來有之。四無畏上具足四攝，能以成立菩提心柱。柱能成臺，如莊嚴王真珠瓔珞成四柱臺。
臺安寶鬘。
擬普賢也。又如華蓋，必合有柱。
百寶共成。
後位百福成其寶鬘，無量劫修大悲萬行，今圓現也。須以十寶為本，一一加九，今是云百寶。十善即寶，一一具十，百義顯然。
其蓮華臺是大摩尼。
上云妙梵摩尼以為華臺，妙言與大，其義相通，梵報所感，即妙梵摩尼。若約位中，有六種輪，今等覺位是摩尼輪。如普賢居於彼，故以外報莊嚴內體也。
五十種光，五十種色。
總為百福莊嚴之相，五蘊本空，即空觀成，故能觀本有普賢色、心二境，依、正平等。五十種境之與智，豈非深達九界罪福，即本來佛界百福莊嚴法身乎？了因是光，緣因是色，此莊嚴於正性云云。
其象開口，牙上玉女鼓樂弦歌，其聲微妙，贊嘆大乘一實之道。
開口即是出言之端，依報如此是正報身，如極樂剎水鳥草木皆演法音，即彌陀佛法門主力。如今普賢欲為行人說一實道故，其依報變化女等，八音清凈，詞韻絕妙，贊嘆圓妙實相一乘醍醐味，標法微妙，且令仰崇頓漸泯合唯一妙法。正宗妙文，以一大事因緣出現於世，令一切眾生開示悟入佛之知見。快籠斯章也。
鼓，古音，動也，擊也。玉篇引尚書六鼓，具如彼中。樂，玉篇云：古角反。周禮：六樂云云。孔子曰：樂者，節也云云。弦，周禮鄭玄注謂：琴瑟也云云。神農作琴七尺二寸，上有五弦。疱犧作瑟二十五弦，如事始中。
歌，禮記：舜作五弦之琴以歌南風。釋名曰：人聲曰歌。歌，柯也云云。八音，尚書：八音克諧云云。八音：金、石、土、草、絲、竹、木、瓠也。鄭玄曰：宮、商、角、徵、羽，雜者皆音也，單曰擎也。樂記曰：情動於中而形於聲，聲成文謂之音。
晝夜六時。
四分行事鈔評大論出晝三夜三常行三昧。晝三：晨朝、午時、黃昏。夜三：初夜、中夜、後夜。三事：一、禮佛懺悔；二、隨喜功德；三、請佛轉法輪。
今案：三事大底五悔，具如止觀七末。又天臺大師教修七時，即上六中開午時為兩，謂齋前、齋後。其前如常唱禮，此亦兩時稍異。即臺山國清寺食前唱禮，略依十方；禪林寺行十二為并五悔，其食後禮三千佛名經五十個佛。上下二寺并同也，故世曰至細修行不如天臺。呼七時禮念也，即依午時前後。十住婆沙出此六時，行事委曲。
視一切人猶如佛想，於諸眾生如父母想。
本記云：初句佛性平等觀，後句恩養平等觀。義意今通也。大底與所說不相異。常不輕禮拜一性，毘盧遮那遍一切處，故菩薩戒六道眾生皆我父母，故不可輕慢。本末究竟皆是真佛，故不可疏異，生生世世生養我故。極而言之，眾生與如來，同共一法身，名妙法蓮華。以我大師釋迦如來於法身地立大誓愿，欲令一切眾，如我等無異。諸法從本來，常自寂滅相，佛子行道已，後念當作佛。故三界眾生皆是我子，故每自作是意：以何令眾生，得入無上道，速成就佛身？
依佛此意，佛與眾生同一法身。娑婆世界其地琉璃，坦然平正，閻浮檀金以界八道，一切眾生平等蹈之，以一佛性無差別故，勉講諸人信佛上誡，作是觀，觀人如佛，亦如父母，敬之拜之，如常不輕，有何罪過，怕不肯修？常住佛性遍一切處，依正本無差異，努力觀之念之行之。
五體投地。
新譯諸經云五輪著地。一頭、二肘、二膝名為五輪。輪能摧破，緣投地敬能摧罪故。
乘六牙白象王。
二牙、四牙、六牙不同。今經依六，取普賢無漏六神通云云。又是六根清凈，此位有三：一、似；二、分；三、滿。
禮十方佛。
安國云：如佛說十方皆許有佛，即唯自成而他不成，小乘宗中唯上座部許他方佛，仍但八方，不具十方世界，唯傍無上下故。自余諸部唯有此方，他方謂有，即分身故云云。大小二乘立方不同：諸小乘師無十方佛，諍論紛紜；今此大乘正立十方，故正說云：十方佛土中，唯有一乘法。凡言諸佛，皆指十方，四方、四維及以上、下也。金剛經云：東方虛空，南、西、北方，四維上下虛空云云。