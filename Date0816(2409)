凈果與演化至報慈，化問：如何是真如佛性？
曰：誰無云云。
朝三暮四一何少？暮四朝三何太多？多少未能知數量，有無從此見殽訛。不殽訛，唵蘇嚧㗭唎薩婆訶。
三腳驢子弄蹄行，步步蓮華櫬足生。堪笑艸中尋覓者，不知芳樹囀新鶯。
靈云悟道，玄沙未徹。二
無星秤子兩頭平，拈起應須見得明。若向個中爭分兩，知渠錯認定盤星。
十分風采露堂堂，玉蘂瓊華未比量。剛被傍人論好丑，因茲難嫁與潘郎。
龍牙問翠微臨濟祖師西來意。
子卿不下單于拜，始末常遵漢帝儀，雪後乃知松柏操，事難方見丈夫兒。
得人一牛，還人一馬，有往有來，可知禮也。
侍者報：大王來！
應用從來不覆藏，當機何得昧真常？只知報道王來也，不覺渾身在帝鄉。
不落因果何曾墮？不昧因果何曾脫？當堂鏡破兩頭忘，掃影滅蹤無摸索。無摸索，何倚托？秋風吹梧桐，樹葉鳴嚗嚗。
廓侍者問德山：從上諸圣向甚麼處去？
商嶺東西路不分，兩間茅屋一溪云。師年耳聵知師意，人是人非不欲聞。
樹倒藤枯意若何？溈山開口笑呵呵。可憐三尺龍泉劍，喚作陶家壁上梭。
有無不問語先墮，明鏡當臺雙照破。迷云散盡曉天空，杲日團團紅似火。
多子塔前衣付後，更傳何物示於人？雙珠迸出剎竿倒，直得寒光徹四鄰。
更，生鐵崑侖云外走。
粥飯隨時養病軀，本無迷悟可關渠。無端擊著庵前竹，直至如今在半途。
弟昆各自逞功能，獨有家兄徹骨貧。三拜起來無一語，鼻孔累垂蓋上唇。
貴胤生時輪擬空，玎璫玉佩處東宮。月堂轉側朝君父，直扣堯堦卻借功。
學問詩書德行全，金門投策紫微班。臺星不自離蓑釣，那得寅昏奉圣顏？
貧來今日極清虛，悲喜寥寥一物無。便欲昇為九包鳳，依稀云樹月巢孤。
帝命傳來下九天，禁城中外化新宣，回途復妙持金印，正令曾無一字傳。
鳳勢龍驤大丈夫，天然尊貴六宮殊。苔封寶殿無人侍，造次凡眸識得無？
正中偏，玉兔金烏落二邊，丫角童兒騎黑象，三更穿過御樓前。
偏中正，過房之子初受命，金剛腳下崑侖奴，腰間也佩毘盧印。
正中來，無著當年訪善財，瑠璃盤藏明月，異艸山華處處開。
兼中至，不歷僧只超十地，雖然踏著舊家鄉，更須知有深深意。
兼中到，天寒大雪長安道，五陵才子錦袍新，馬蹄亂踏瓊瑤艸。
葉落崗頭一望長，幾莖喬木倚斜陽。曾經巴峻崑侖舞華鼓，天親無著暗嗟吁。
不見人斑見虎斑，筭來莫愿見人斑。虎斑見後通回避，唯有人斑近最難。
渾身無處著，驛路倒騎驢，覽盡瀟湘景，和船入畫圖。
越鳥巢南枝，胡馬嘶北風。貍奴并白牯，寸步不曾通。
千山都坐斷，萬派盡朝東。天王才合掌，那吒撲帝鍾。
假使百千劫，所作業不忘，因緣會遇時，果報還自受。
維摩觀身實相，觀佛亦然。
眼空四海恣縱橫，鼻孔遼天信腳行，拏得電光為火把，卻來日午打三更。
竹溪煙絕雨才通，無數深紅間淺紅，山店落英春寂寂，青旗吹動柳華風。
南來本欲破邪說，紙燈滅處難分雪，踏著秤鎚硬似鐵，錯認烏龜喚作鼈。
新婦騎驢阿家牽，艸尋常萬萬千，誰在後兮誰在先？不須特地苦加鞭。
驢尾豬頭牛腳跡，三斤麻子露消息。志公杖頭剪刀尺，從來雨下堦頭濕。
巢知風，穴知雨，可憐謝三郎，月中自搖櫓。
現前三昧，料水打碓。漏泄天機，失錢遭罪。
賢圣劫來未魯，情知孝子諱爺名。
其二曰：識得自性，方脫生死。眼光欲落時，作麼生脫？
人間鬼使符來取，天上華冠色正萎。好個轉身時節了，莫教閻老等閑知。
其三曰：脫得生死，便知去處。四大一分時，向甚麼處去？
鼓合東州李大妻，西風曠野淚沾衣。碧蘆紅蓼江南岸，卻作張三坐釣磯。