具足梵音，應言菩提薩埵，菩提云道，薩埵名眾生，道謂所求之法，眾生為能求之人。上弟子之稱，敬讓合論，今則菩薩之名，人法雙舉。此品來意有五因緣：一者、命之次第，前則命小乘，今次命大士；二者、破病前後，上破小迷，今呵大執；三者、欲具顯凈名之德，小乘不堪，未足彰其道高，今大士辭讓，始顯其德遠；四者、欲彰文殊之德，聲聞不堪，菩薩憚往，而文殊獨能擊揚者，則知位超大小，處眾獨尊故也；五者、欲述昔法，以利今會。
問：但後二品顯凈名德，亦顯德耶？
答：約人而言，對凡夫，以顯凈名德，對聲聞，以顯其德，今品對菩薩，以顯其德。又凈名自顯其德；、二品，他人顯德。品開為二：一、別命四人；次、諸菩薩總述不堪。別命四人即為四段，就彌勒章又開為二，初命次辭。
於是佛告彌勒菩薩：汝行詣維摩詰問疾，此初命也。所以前命彌勒者，以其是補處大士，又當於此土成佛，從勝至劣，如弟子之次第也。彌勒，此翻為慈，南天竺婆羅門姓，以為名也。又過去作國王，因見比丘入慈三昧，有十八利益，因發愿世世行慈；又母懷之，即自慈心。以是二緣，故名慈也。字阿逸多，此云無能勝，是波羅奈國輔相之子，生時具足相好。波羅奈國王名梵摩達，恐小為劣，揚大為勝，則理必然，故諸天聞之，而發求佛心也。
爾時，維摩詰語大迦葉：仁者！十方無量阿僧只世界中作魔王者，多是住不可思議解脫菩薩，以方便力教化眾生，現作魔王，此第五、凈名重嘆不可思議者，上十三義但述不思議之順用，未明違用，則義猶有余，故因迦葉所嘆，復敘其違用也。又因迦葉云信解不可思議者，魔不能嬈，而十方亦有信解菩薩為魔所嬈者，將明不可思議大士所為自在，欲化始學故，現為魔王，非魔力之所能也。此明不思議，成迦葉意。
又迦葉！十方無量菩薩，有人從乞手、足、耳、鼻、頭、目、髓、腦、血、肉、皮、骨、聚落、城邑、妻子、奴婢、象、馬、車、乘、金、銀、琉璃、車渠、瑪瑙、珊瑚、琥珀、真珠、珂貝、衣服、飲食。如此乞者，多是住不思議解脫菩薩，以方便力而往試之，令其堅固，此略明大士違用，凡有二種：一、示為天魔；二、現為乞人。余趣類可知矣。所以前為乞人者，結業菩薩於施度未極，是以不思議菩薩強從求索，令其無惜心，盡具足堅固，亦令眾生知其堅固，亦使其自知堅固。
問：不思議大士懸鑒人根，何假逼試？
答：今從乞求，同魔試跡，故以試為言耳，亦從待試而後進。
所以者何？住不可思議解脫菩薩有威德力故，行逼迫，示諸眾生如是難事；凡夫下劣無有力勢，不能如是逼迫菩薩。譬如龍象蹴踏，非驢所能，釋上菩薩逼試之能，截人手足，離人妻子，強索國財，生其憂悲，雖有目前小苦，而致永劫之大安。次舉驢、象為喻者，此譬能、不能二義也。象中之美者，稱為龍象，非二物也。
是名住不思議解脫菩薩智慧方便之門也，不思議體有境智及教，而正用二智為體，故今總結之。智慧即空智也，方便為權智也，此二無滯，故稱為門；又逼物悟入，復稱為門；又正觀未曾權實，為眾生故，強稱為二，此能通不二，故稱門也。