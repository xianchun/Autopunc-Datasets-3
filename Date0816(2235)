書肆來曰：請點此書。余開而見之，則石芝曉公金光明疏也。門分十段，悉解經文，至第九段設三十六問答，雖但解光明義，實通諸經。余不耐踴躍，三余之暇，正烏焉誤，加倭訓而刊行。
石芝所撰四明教行錄、樂邦文類、施食通覽等，曩既行于世，今亦此書出。於戲！曉公為人之意，其不泯者也歟。
時元祿八乙亥臘月初吉總之下州飯高妙云山法輪講寺住學之僧如海謹志。