佛初筑塔时，人众如恒沙。辟支作寺主，普贤作维那，药王作都讲，文殊讲法华。若无三恶道，地狱生莲花。种种布施皆所得，人为金刚身。读五遍，意欲远行；读六遍，道路险阻；读七遍，扭解枷锁；读千遍，即得解脱。
东方善寂如来，南方广诸菩萨，西方利广紫金，北方利广转经，上方香清菩萨，下方利形像。天公何物造，融铜作梁柱，象牙作佛屋，星宿作爵台，日月作缭窗，堪度万万九千年。更有余里，别有蚰蜒。蚰蜒东海，喻若太山。入海采宝，随其多少，皆得重来。入山取材，随其多少，亦得重皈。此经虽小，多有威神。亦胜法华，亦胜涅槃，亦胜杂经。谁能抄此经者，手上螺文成；谁能看此经，眼中重光生；谁能听此经，历劫大聪明。多造金经，大罪得除，小罪得灭。或堕刀山，刀山自缺；或堕剑树，剑树摧折；或堕地狱，地狱崩灭。清清灵灵，手把金经；声气朗朗，直入讲堂。白银为壁，水银为地。前坐金床，手凭玉把，手把金经，共佛说言。忆佛如忆食，念佛如念命。日读七遍，除罪一千万万劫。得成佛道。
录文完。