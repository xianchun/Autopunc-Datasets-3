次、正觀相好，謂阿彌陀佛座華臺上，相好炳然，莊嚴其身。一、頂上肉髻無能見者，高顯周圓，猶如天蓋。或樂廣觀者，次應觀彼頂上有大光明具足千色，一一色作八萬四千支，一一支中有八萬四千化佛，化佛頂上亦放此光，此光相次乃至上方無量世界，於上方界有化菩薩，如云而下，圍遶諸佛，無量光普照，作紺琉璃色，色中化佛不可稱數。現此相已，還住佛頂，右旋宛轉，即成蠡文。
五、額廣平正，形相殊妙。
七、眉間白毫右旋宛轉，柔軟如覩羅綿，鮮白逾珂雪。或次應廣觀舒之直長大，如白琉璃筒，放已右旋，如頗梨珠。
八、如來眼睫，猶若牛王，紺青齊整，不相雜亂。或次應廣觀上下各生有五百毛，如優曇華須，柔軟可愛樂。一一毛端流出一光，如頗梨色，遶頭一匝，純生微妙諸青蓮華，一一華臺有梵天王執青色蓋。
十、鼻修高直，其孔不現，如鑄金鋌，如鸚鵡嘴，表清凈，無諸塵翳，出二光明，遍照十方，變作種種無量佛事。
十二、四十齒齊，凈密根深，白逾珂雪，常有光明，其光紅白，映耀人目。
十四、世尊舌相薄凈廣長，能覆面輪，至耳發際，乃至梵天，其色如赤銅。或次可廣觀，舌上五畫，猶如印文，笑時動舌，出五色光，遶佛七匝，還從頂入，所有神變，無量無邊。
十六、如來咽喉如琉璃筒狀，如累蓮華，所出音聲，詞韻和雅，無不等聞。其聲洪震，猶如天鼓，所發言婉均，如伽陵頻音，任運能遍大千世界。若作意時，無量無邊，然為利眾生，隨類不增減。
十八、頸出二光，其光萬色，遍照十方一切世界。遇此光者，成辟支佛。此光照諸辟支佛頸，此相現時，行者遍見十方一切諸辟支佛擲鉢虛空，作十八變，一一足下皆有文字，其字宣說十二因緣。
十九、缺瓫骨滿相，光照十方，作琥珀色。遇此光者，發聲聞意。是諸聲聞見此光明分為十支，一支千色，十千光明，光有化佛，一一化佛有四比丘以為侍者，一一比丘皆說苦、空、無常、無我。
二十一、如來腋下悉皆充實，放紅紫光，作諸佛事，利益眾生，各放百千光，遍照十方，化成金水，金水之中有一妙水，如水精色，餓鬼見除熱，畜生識宿命，狂象。
二十三、諸指圓滿，充密纖長，甚可愛樂。於一一端各生卍字，其爪光潔，如華赤銅，金色交絡，文同綺畫，勝閻浮檀金百千萬億。其色明達，過於眼界，張時則見，斂指不見。
二十六、世尊頷臆并身上半威容廣大如師子王。
二十八、如來心相如紅蓮華，妙紫金光以為間錯，如琉璃筒懸在佛胸，不合不開，團圓如心，萬億化佛游佛心間。又無量塵數化佛在佛心中，坐金剛臺，放無量光，一一光中亦有無量塵數化佛出廣長舌，放萬億光，作諸佛事。
三十、身光任運照三千界，若作意時，無量無邊，然為憐愍諸有情故，攝光常照，面各一尋。
三十二、世尊體相縱廣量等，周匝圓滿，如尼拘陀樹。
三十四、如來陰藏平如滿月，有金色光，猶如日輪，如金剛器，中外俱凈。
三十六、世尊雙腨漸次纖圓，如翳泥耶仙鹿王膊，膊鉤鎖骨盤結之間出諸金光。
三十八、足趺修高，猶如龜背，柔軟妙好，與跟相稱。
四十、世尊足下千輻輪文、轂輞。
四十一、世尊足下有平滿相，妙善安住，猶如奩底。地雖高下，隨足所蹈，皆悉坦。
四十二、樂廣者，應觀足下及跟各生一華，圍遶諸光，滿足十匝。華華相次，一一華上有五化佛；一一化佛，五十五菩薩以為侍者；一一菩薩，頂生摩尼珠光。此相現時，佛諸毛孔生八萬四千微細小光明，嚴飾身光，極令可愛。此光一尋，其相眾多，乃至他方諸大菩薩觀此之時，此光隨大。
是諸相好、行相、利益、廢立等事，諸文不同。然今三十二略相多依大般若，廣相隨好及諸利益依觀佛經。又相好業，有其總別。言總因者，瑜伽四十九云：始從清凈勝意樂地，一切所有菩提資糧無有差別，能感一切相及。若供華、香時，須依觀佛三昧經供養文意，其所得福，無量無邊，煩惱自減少，六度自圓滿。
其文不異通途所用，故不更抄。若用念珠時，欲求凈土，用木槵子，欲多功德，用菩提子，乃至或水精、蓮子等。
見念珠功德經。
第二、修行相貌者，依攝論等，用四修相：
一者、長時修。要決云：從初發心乃至菩提，作凈因，終無退轉。善導禪師云：畢命為期，誓不中止。
二者、殷重修，謂於極樂佛、法、僧寶，心常憶念，專生尊重。要決云：行住坐臥，不背西方；嗁唾便痢，不向西方。導禪師云：面向西方者最勝，如樹先傾，倒必隨曲。必有事礙，不及向西者，但作向西想亦得。
三者、無間修。要決云：謂常念佛作往生心，於一切時，心想巧。譬若有人被他抄掠，身為下賤，備受艱辛，忽思父母，欲走歸國，行裝未辨，由在他鄉，日夜思惟，苦不堪忍，無時暫舍不念爺娘。為計既成便歸，得達親近父母，縱任歡娛。行者亦爾，往因煩惱壞亂善心，福智珍財并皆散失，久沈生死，制不自由，與魔王而作仆使，驅馳六道，苦切身心。今遇善緣，忽聞彌陀慈父不違弘愿，濟拔群生，日夜驚忙，發心愿往。所以精勤不倦，當念佛恩，報盡為期，心計念。導師云：心心相續，不以余業間，又不以貪、瞋等間，隨犯隨懺，不令隔念、隔時、隔日，常令清凈。私云：晝夜六時，或三時、二時，要具方法，精勤修習。其余時處，不求威儀，不論方法，心口無廢，常應念佛。
四者、無余修。要決云：專求極樂，禮念彌陀，但諸余業行不令雜起，所作之業日別，須修念佛、讀經，不留余課耳。導師云：專稱彼佛名，專念、專想、專禮、專贊彼佛及一切圣眾等，不雜余業。
問：其余事業有何過失？
答：寶積經九十二云：若有菩薩樂作世業，營於眾務，為所不應，我說是人住於生死。又同偈云：戲論諍此出聲學念佛定亦復如是，令聲不絕，遂得三昧，見佛圣眾皎然目前，故大集日藏分言：大念見大佛，小念見小佛。大念者，大聲稱佛也；小念者，小聲稱佛也。斯即圣教，有何惑哉？現見即今諸修學者，唯須勵聲念佛，三昧易成，小聲稱佛，遂多馳散，此乃學者所知，非外人之曉矣。
已上。或緣往生凈土眾生，應作是念：十方世界諸有情，念念往生安樂國，彼既丈夫我亦爾，不應自輕生退屈。應作是念：我今既得聞佛尊號，愿我當作佛，如十方諸佛。
三、佛相好功德。六波羅蜜經云：於諸世間所有三世一切眾生，學、無學人及辟支佛如是有情，無量無邊所有功德，比於如來一毛功德，百千萬分中不及其一。如是一一毛端，皆從如來無量功德之所出生；一切毛端所有功德共成一發功德，如是佛發八萬四千，一一發中各具如上功德，如是合集共成一隨好功德，一切隨好功德共成一相功德，一切相功德合集至百千倍，成眉間毫相功德，其相圓滿，宛轉右遶，如頗胝迦寶，明凈鮮白，夜闇之中，猶如明星，毫相舒之，上至色界阿迦膩吒天，卷之如舊，復為毫相，於眉間住，毫相功德至百千倍，成肉髻相；如是肉髻千倍功德，不及梵音聲相功德。
又寶積經有無數校量，學者可勘。
又大集念佛三昧經第五云：如此世界及十方無量無邊諸世界中所有眾生，假使盡皆一時成佛，彼諸世尊經無量劫皆還嘆佛一毛功德，終亦不盡。
華嚴偈云：清凈慈門剎塵數，共生如來一妙相，一一諸相莫不然，是故見者無厭足。應作是念：愿我當見佛無邊功德相。
四、光明威神。謂平等覺經云：無量清凈佛、八萬小*洲、大山大海高百踰繕那，乃至無量百千踰繕那已，碎末為塵。又擊壞滅焰摩天宮，乃至遍凈天所有宮殿亦皆散滅。即以此風吹如來衣，一毛端際尚不能動，何況衣角及全衣者？
十住論云：諸佛不可思議，假喻可知。假使一切十方世界眾生皆有勢力，設育一魔有爾所勢力，復令十方一一眾生力如惡魔，欲共害佛，尚不能動佛一毛，況有害者。偈云：若諸世間中，欲有害佛者，是事皆不成，以成不殺法。應作是念：愿我當得佛金剛不壞身。
六、飛行自在。同論云：佛於虛空舉足下足，行住，是諸河沙大劫所過國土，佛一念中過。若欲蹈寶蓮華而去，即能成辨，如是飛行，一切無礙。
觀佛經云：於虛空舉足行時，千輻輪相皆雨八萬四千蓮華。如是眾華，有塵數佛亦步虛空。
已上略抄。
又蹈空行，而千輻輪現於地際，悅意妙香鉢特摩華自然踴出，承如來足。若畜生趣一切有情，為如來足之所觸者，極滿七夜，受諸快樂，命終之後，往生善趣樂世界中。
若以四十里盤石從色究竟天下，經一萬八千三百八十三年到此地，直下尚爾，推之應知聲聞飛行，如來飛行，展轉不可思議。
華嚴經慧林菩薩贊佛偈云：自在神通力，無量難思議，無來亦無去，說法度眾生。應作是念：愿我得神通，游戲諸佛土。
七、神通無礙。十住論云：佛能末河沙等世界令如微塵，又能還合，或又能變無量無邊阿僧只世界皆令作金、銀等，又能變河沙等世界大海水皆使為乳蘇等。
凈名經說菩薩不思議解脫云：斷取三千大千世界，如陶家輪，著右掌中，擲過河沙世界之外，其中眾生不覺不知己之所住；又復還置本處，都不使人有往來想，而此世界本相如故。又於下方過河沙等諸佛世界，取一佛土舉著上方，過河沙無數世界，如持針鋒舉一棗葉，而無所嬈。以須彌山納芥子中，以四大海入一毛孔亦復如是，其中眾生不覺不知，唯應度者乃知見之。
菩薩尚爾，何況佛力？故度諸佛境界經云：能令十方世界入一毛孔，
於一微塵能現無量無數不可說世界，一切眾生亦無迫窄。無量無數不可說劫威儀果報事，能於一念中現；一念威儀果報事，於無量無數不可說劫中現。如是所作，心無功用，不作思惟云云。
華嚴經真實幢菩薩偈云：一切諸如來，神通力自在，悉於三世中，求之不可得。應作是念：我今亦不知為佛神力轉，在何佛土？在誰毛孔？我於何時得覺知之？
八、隨類化現。十住論云：佛一念中，於十方無量無邊河沙等世界變化無量佛身，一一化佛亦能施作種種佛事。
已上四事神境通。
度諸佛境界經云：如來所現無異功用，無異思惟，隨眾生性，自見不同，如十五日夜，閻浮提人各見月現在其上，月不作意：我現其上。
華嚴偈云：如來廣大身，究竟於法界，不離於此坐，而遍一切處。又云：智慧甚深功德海，普現十方無量國，隨諸眾生所應見，光明遍照轉法輪。應作是念：愿我當見遍法界身。
九、天眼明徹。十住論云：大力聲聞以天眼見小千國土，亦見中眾生生時死時；小力辟支佛見千小千國土，見中眾生生時死時；大力辟支佛見三千大千國土，見中眾生生死所趣；諸佛世尊見無量無邊不可思議世間，亦見是中眾生生時死時。
華嚴經偈云：佛眼廣大無邊際，普見十方諸國土，其中眾生不可量，現大神通悉調伏。應作是念：今彌陀如來，遙見我身業。
十、聞聲自在。十住論云：假令河沙等三千大千世界眾生一時發言，又一時作百千種伎樂，若遠若近，隨意能聞；若欲於中聞一音聲，隨意得聞，余者不聞。又過無邊世界最細聲，能亦得聞，若欲令眾生聞，能令得聞。
華嚴文殊偈云：一切世間中，所有諸音聲，佛智皆隨了，亦無有分別。
應作是念：今彌陀如來，定聞我語業。
十一、知他心智。十住論云：佛能知無量無邊世界現在眾生心及諸染凈所緣等，又能知無色眾生諸心。
華嚴文殊偈云：一切眾生心，普在於三世，如來於一念，一切悉明達。應作是念：今彌陀如來，必知我意業。
十二、宿住隨念智。十住論云：佛若欲念自身及一切眾生無量無邊宿命，一切事皆悉知，無有不知。過河沙等劫事，是人何處生、姓名、貴賤、飲食、資生、苦樂、所作事業、所受果報、心何所行、本從何來，如是等事，即能知見。偈云：宿命智無量，天眼見無邊，一切人天中，無能知其限。應念：愿佛令我宿業清凈。
十三、智慧無礙。寶積經三十七云：假使有人取河沙等世界所有一切草木悉燒為墨，擲置他方河沙等世界大海，於百千歲就以磨之，盡為墨汁。佛從大海中取一一墨滴，分別了知是某世界如是草木，其根、其莖、其枝、其條、華、果、葉等。又如有人持一毛端，沾水一滴，來至佛所，而作是言：敢以滴水，持用相寄。後若須者，當還賜我。爾時，如來取其滴水置殑伽河中，而為彼河流浪回復之所旋轉，和合引注，至于大海。是人滿百年已，而白佛言：先寄滴水，今請還我。爾時，佛以一分毛端，就大海內沾本水滴，用還是人。
六波羅蜜經云：如是四洲隨意所緣中，住無礙行故，斷一切煩惱故，出過動性故。如佛告阿難：佛於此夜得阿耨菩提，一切世間若天、魔、梵、沙門、婆羅門，以盡苦道，教化周畢，入無余涅盤。於其中間，佛於諸受知起知住，知生知滅。諸相、諸觸、諸覺、諸念，亦知起知住，知生知滅。惡魔七年晝夜不息，常隨逐佛，不得佛短，不見佛念，不在安慧。
偈云：其念如大海，湛然在安穩，世間無有法，而能擾亂者。應念：愿佛除滅我麤動覺觀心。
十六、悲念眾生。大般若經云：十方世界無一有情如來大悲所不能照。
寶積經云：假使過於兢伽沙等諸佛世界，唯一眾生是佛化限。爾時，如來躬往其所，為說法要，令其悟入。同經偈云：為利一眾生，住無邊劫海，令其得調伏，大悲心如是。
華嚴經文殊贊佛偈云：一一地獄中，經於無量劫，為度眾生故，而能忍是苦。
大經偈云：一切眾生受異苦，悉是如來一人苦。
眾生不知佛能救，故謗如來及法、僧。
大論云：佛以佛眼一日一夜各三時，觀一切眾生誰可度者，無令失時。有論云：譬如魚子，母若不念，子則爛壞。眾生亦爾，佛若不念，善根即壞。
莊嚴論偈云：菩薩念眾生，愛之徹骨髓，時欲利益，猶如一子故。
由此等義，有懺悔偈云：如父母有子，始生便盲聾，慈悲心殷重，不舍而養活。子不見父母，父母常見子，諸佛視眾生，猶如羅睺羅。眾生雖不見，實在諸佛前。
應作是念：彌陀如來常照我身，護念我善根，觀察我機緣，我若機緣熟，不失時被引接。
十七、無礙辨說。十住論云：若三千界所有四天下，滿中微塵數三千大千世界眾生皆如舍利弗，如辟支佛，皆悉成就智慧樂說，壽命如上塵數大劫。是諸人等因四念處，盡其形壽問難如來，如來還以四念處義答其所問，言義不重，樂說無窮。又云：佛有所說，皆有利益，終不空言，是亦希有。
若一切眾生智慧勢力皆如辟支佛，是諸眾生若不承佛意，欲度一人，無有是處。若是諸人說時，乃至不能斷無色界結使一毫厘分。若佛欲度眾生，有所言說，乃至外道邪見，諸龍、夜叉等，及余不解佛語者，皆悉令解。是等亦能轉化無量眾生，
是故佛名最上導師。
偈云：於四問答中，超絕無倫匹，眾生諸問難，一切皆易答。
第四、止惡修善者，觀佛三昧經云：此念佛三昧，若成就者，有五因緣：一者、持戒不犯；二者、不起邪見；三者、不生憍慢；四者、不恚不嫉；五者、勇猛精進，如救頭然。行此五事，正念諸佛微妙色身，令心不退，亦當讀誦大乘經典，以此功德念佛力故，速疾得見無量諸佛。
問：此六種法有何義耶？
答：同經云：以凈戒故，見佛像面，如真金鏡，了了分明。又大論云：佛如醫王，法如良藥，僧如瞻病人，戒
及貢高法，當知此人是增上慢，破滅佛法，多使眾生起不善心，亂和合僧，顯異惑眾生，是惡魔伴。如是惡人，雖復念佛，失甘露味。此人生處，以貢高故，身卑小，生下賤家，貧窮諸衰、無量惡業以為嚴飾。如此種種眾多惡事，當自防護，令永不生。
已上邪見憍慢。
六波羅蜜經云：無量劫中修行諸善，無安忍力及智慧眼，一念瞋火燒滅無余。又遺教經云：劫功德賊，無過瞋恚。又或處說云：能損大利莫過瞋，一念因緣悉焚滅，俱胝廣劫所修善，是故殷懃常舍離。大集月藏分說無瞋功德云：常與賢圣相會，得著於三昧。
已上瞋恚。
雙觀經云：今世恨意，微相憎嫉，後世轉劇，至成大怨云云。
又嫉毀他人，其罪甚重。如寶積經九十一云：佛在施鹿園，時有六十菩薩業障深重，諸根闇鈍，頂禮佛足，悲感流淚，不能自起。時佛告言：汝等應起，勿復悲號，生大熱惱。汝曾於俱留孫佛法中出家為道，自執著多聞、持戒、頭陀、少欲，時有二說法比丘，多諸親友、名聞利養，汝等以嫉妒心妄言誹謗，令彼親友諸眾生無隨順心，斷諸善根。由此惡業，於六十百千歲中，生阿鼻地獄；余業未盡，復於四十百千歲中，生等活地獄；復於二十百千歲中，生黑繩地獄；復於六十百千歲中，生燒熱地獄。從彼歿已，還得為人，五百世中生盲無目，在在所生，忘失正念，障礙善根，形容丑缺，人不喜見，常生邊地，貧窮下劣。從此歿已，於後末五百歲中，法欲滅時，還於邊地下劣家生，匱
不成，當對一好嚴形像，一心取相，緣之入定。若不明了，開眼更觀，復更閉目。如是取一相明了，次第遍觀眾相，使心眼開明，即破惛睡沈闇之心。念佛功德，則除罪障。二、治惡念思惟障者，應念報佛功德。正念之中，緣佛十力、四無所畏、十八不共、一切種智，圓照法界，常寂不動，普現色身，利益一切，功德無量，不可思議。何以故？此念佛功德從緣善法中生心數，惡念思惟從緣惡法中生心數，善能破惡故，應念報佛。譬如丑陋少智之人，在端正大智人中，即自鄙恥。惡亦如是，在善心中則恥愧自息，緣佛功德，念念之中滅一切障。三、治境界逼迫障者，應念法佛。法佛者，即是法性平等，不生不滅，無有形色，空寂無為。無為之中既無境界，何者是逼迫之相？知境界空故，即是對治。若念三十二相，即非對治。何以故？是人未緣相時，已為境界惱亂而更取相者，因此著魔，狂亂其心。今觀空破相，除諸境界，存
之，告諸煩惱：汝等當知諸煩惱賊從忘想生，我法王家有善事起，非汝所為，汝宜速出，若不時出，當斷汝命。如是告已，諸煩惱賊尋自散，次於自身善起防護，不應放逸。
又菩薩處胎經偈云：
如彼犯罪人，擎持滿鉢油，若棄油一渧，罪交入大僻。
左右作伎樂，懼死不顧視。菩薩修凈觀，執意如金剛，
毀譽及惱亂，心意不傾動，解空本來凈，無彼此中間。
二、通用四句推求一切煩惱根源，謂此煩惱為由心生？為由緣生？為共生？為離生？若由心生者，更不待緣，或於龜毛兔角應生貪瞋。若由緣生者，應不用心，或令眠人生於煩惱。若共生者，未共各無，共時安有？譬如二沙，雖合無油。或心境俱合，那有不生煩惱時？若離生者，既離心離緣，那忽生煩惱？或虛空離二，常應生煩惱。種種觀察，既無實生，無所從來，亦無所去，非內非外，亦非中間，都無處所，皆如幻有，非唯惑心。觀心亦爾，如是推求，惑心自滅。故心地觀經偈云：如是心法本非有，凡夫執迷謂非無。若能觀心體性空，惑障不生便解脫云云。
又中論第一偈云：諸法不自生，亦不從他生，不共不無因，是故知無生。應依此偈，用多四句。
三者、應念：今我惑心具足八萬四千塵勞門，彼彌陀佛具足八萬四千波羅蜜門，本來空寂，一體無礙。貪欲即是道，恚癡亦如是，如水與冰，性非異處。故經云：煩惱菩提體無二，生死涅盤非異處云云。我今未有智火分故，不能解煩惱冰成功德水，愿佛哀愍我，如其所得法，定慧力莊嚴，以此令解脫。如是念已，舉聲念佛而請救護。如止觀云：如人引重，自力不前，假傍救助，則蒙輕舉。行人亦爾，心弱不能排障，稱名請護，惡緣不能壞。
若惑覆心，不令欲修通別對治，須知其意常為心師，不師於心。
問：若破戒者，三昧不成，云何觀佛經云此觀佛三昧，是一切眾生犯罪者藥，破戒者護？
答：破戒已後，為滅前罪，一心念佛，為此名藥。若常毀犯，三昧難成。
第五、懺悔眾罪者，設為煩惱迷亂其心，毀禁戒者，應不過日營修懺悔。如大經十九云：若覆罪者，罪則增長；發露懺悔，罪即消滅。又大論云：身口意惡不悔，欲見佛，無有是處。
懺法非一，隨樂修之，或五體投地，遍身流汗，歸命彌陀佛，念眉間白毫相，發露涕泣。應作此念：過去空王佛，眉間白毫相，彌陀尊禮敬，滅罪今得佛。我今禮彌陀，亦當復如是。須隨罪相，哀請佛光，謂放檀光，滅慳蔽罪；放戒光，滅毀禁罪；放忍辱光，滅瞋恚罪；放精進光，滅懈怠罪；放禪定光，滅散亂罪；放智慧光，滅愚惑罪。如是若一日，若至七日，除百千劫煩惱重障。或須臾間坐禪入定，念佛白毫，令心了了，無謬亂想，分明正住，注意不息，除卻九十六億那由他等劫生死之罪。或一心念彼佛神咒，一遍能滅四重五逆，七遍能滅根本之罪。
出儀軌。
或復心地觀經明理懺悔云：
一切諸罪性皆如，顛倒因緣忘心起，如是罪相本來空，三世之中無所得。
非內非外非中間，性相如如俱不動，真如妙理絕名言，唯有圣智能通達。
非有非無非有無，非不有無離名相，周遍法界無生滅，諸佛本來同一體。
唯愿諸佛垂加護，能滅一切顛倒心，愿我早悟真性源，速證如來無上道。
問：直觀念佛既能滅罪，何故更修理懺悔耶？
答：誰言一一修之？但隨意樂。何況觀眾罪性空無所有，即是真實念佛三昧。如華嚴偈云：現在非和合，未來亦復然，一切法無相，是即佛真體。
佛藏經念佛品云：見無所有，名為念佛。見諸法實相，名為念。
勸請偈云：
十方一切佛，現在成佛者，我請轉法輪，安樂諸眾生。
十方一切佛，若欲舍壽命，我今頭面禮，勸請令久住。
隨喜偈云：
所有布施福，持戒修禪行，從身口意生。去來今所有，
習行三乘人，具足三乘者，一切凡夫福，皆隨而歡喜。
又常行三昧、法華三昧、真言教等，皆各有文，隨意用之。若樂略者，可依彌勒菩薩本愿經一偈。經云：佛語阿難：彌勒菩薩本求道時，不持耳、鼻、頭、目、手、足、身命、珍寶、城邑、妻子及以國土安樂之行，得致無上正真之道。阿難白佛：彌勒菩薩以何善*權得致佛道？佛語阿難：彌勒菩薩晝夜各三，正衣束體叉手，右膝著地，向於十方，說偈言：我悔一切過，勸助理念者，如止觀第八云：知魔界如、佛界如，一如無二如，平等一相，不以魔為戚，以佛為欣，安之實際。
魔界即佛界，而眾生不知，迷於佛界，橫起魔界，於菩提中而生煩惱，是故起悲。欲令眾發愿手不捉，口不吃。若違此語，即愿身口俱著惡瘡。愿誦阿彌陀經滿十萬遍，日別念佛一萬遍，誦經日別十五遍，或誦二十遍、三十遍，任力多少，誓生凈土，愿佛攝受。
又白諸行者，但欲今生日夜相續專念彌陀佛，專誦彌陀經，稱揚禮贊凈土圣眾莊嚴愿生者，除入三昧道場，日別念彌陀佛一萬，畢命相續者，即蒙彌陀加念愿滿足。若有闕少華香等事，但一心念功德威神，將命終時，必得見佛。
言前所說功德等者，如來大慈大悲，說法無礙，靜慮一念能現無邊類身，天眼、天耳、他心智無失念，無漏離垢，得一切法自在平等功德威神也。
大集賢護經亦有七日行，如次利益中說。又迦才凈土論云：綽禪師檢得經文，但能念佛一心不亂，得百萬遍已去者，定得往生；又綽禪師依小阿彌陀經七日念佛，檢得百萬遍也。是故大集經、藥師經、小阿彌陀經皆勸七日念佛者，此意明矣。
已上迦才。
所言十日行者，出鼓音聲經、平等覺經，至次利益門當知。
所言九十日行者，止觀第二云：常行三昧者，先明方法，次明勸修。方法者，身開遮，口說默，意止觀。此法出般舟三昧經，翻為佛立。佛立三義：一、佛威力；二、三昧力；三、行者本功德力。能於定中見十方現在佛在其前立，如明眼人清夜觀星，見十方佛亦如是多，故名佛立三昧。十住毗婆沙偈云：是三昧住處，少中多差別，如是種種相，亦應須論議。
住處者，或於初禪、二、三、四中間，發是勢力，能生三昧，故名住處。初禪少，二禪中，三、四多。或少時住名少，或見世界少，或見佛少，故名少。中、多亦如是。身開常行，行此法時，避惡知識及癡人、親屬、鄉里，常獨處止。不得希望他人，有所求索，常乞食，不受別請。嚴飾道場，備諸供具、香肴、甘果，盥沐其身，左右出入，改換衣服，唯專行旋，九十日為一期，須明師善內外律，能開除妨障，於所聞三昧處如視世尊，不嫌不恚，不見短長，當割肌肉供養師，況復余耶？
承事師如仆奉大家，若於師生惡，求是三昧終難得。須外護如母養子，須同行如共涉嶮，須要期誓愿：使我筋骨枯朽，學是三昧不得，終不休息。起大信，無能壞者；起大精進，無能及者；所入智，無能逮者；常與善師從事。終竟三月不得念世間想欲如彈指頃身得，不用心得佛色，不用色得佛心。何以故？心者，佛無心；色者，佛無色。故不用色、心得三菩提。佛色已盡，乃至識已盡。佛所說盡者，是癡人不知，智者曉了。不用身口是泥洹。是法無可示者，皆念所為。設有念，亦了無所有，念空耳。
偈云：心者不知心，有心不見心，心起想即癡，無想即泥洹。諸佛從心得解脫，心者無垢名清凈，五道鮮潔不受色，有解此者成大道，是名佛印。無所貪，無所著，無所求，無所想，所有盡，所欲盡，無所從生，無所可滅，無所壞敗，道要道本。是印，二乘不能壞，何況魔耶云云。婆沙明新發意菩薩先念佛色相、相體、相業、相果、相用，得下勢力；次念佛四十不共法心，得中勢力；次念實相佛，得上勢力，而不著色、法二身，偈云：不貪著色身，法身亦不著，善知一切法，永寂如虛空。
勸修者，若人欲得智慧如大海，令無能為我作師者，於此坐不運神通，悉見諸佛，悉聞所說，悉能受持者，常行三昧，於諸功德最為第一。此三昧是諸佛母、佛眼、佛父、無生大悲母，一切諸如來從是二法生。碎大千地及草木為塵，一塵為一佛剎，滿爾世界中寶用布施，其福甚多，不如聞此三昧不驚不畏，況信、受持、讀誦、為人說；況定心修習，如構牛乳頃。
第二、臨終行儀者，先明行事，次明勸念。初、行事者，四分律鈔瞻病送終篇引中國本傳云：只洹西北角日光沒處，為無常院。若有病者，安置在中，以凡生貪染，見本房內衣鉢眾具，多生戀著，無心厭背，故制令至別處，堂號無常。來者極多，還反一二。即事而求，專心念法。其堂中置一立像，金薄涂之，面向西方，其像右手舉，左手中系一五彩幡，腳垂曳地。當安病者在像之後，左手執幡腳，作從佛往佛凈剎之意。瞻病者燒香散華，莊嚴病者。乃至若有屎尿吐唾，隨有除之。或說佛像向東，病者在前。
私云：若無別處，但令病者面向西方，燒香散華，種種勸進，或可令見端嚴佛像。
道和尚云：行者等若病不病，欲命終時，一依上念佛三昧法，正當身心回面向西，心亦專注觀想阿彌陀佛，心口相應，聲聲莫絕，決定作往生想、華臺圣眾來迎接想。病人若見前境，則向看病人說。既聞說已，即依說錄記。又病人若不能語，看病必須數數問病人見何境界。若說罪相，傍人即為念佛，助同懺悔，必令罪滅。若得罪滅，華臺圣眾應念現前，準前鈔記。又行者等眷屬六親若來看病，勿令有食酒肉五辛人。若有，必不得向病人邊，即失正念，鬼神交亂，病人狂死，墮三惡道。愿行者等，好自謹慎，奉持佛教，同作見佛因緣。
作往生想、迎接想，其理可然。如大論說神變作意云：取地相多故，履水如地；取水相多故，入地如水；取火相多故，身出煙火等云云。明知於所求事，取彼相時，能助其事而得成就，非唯臨終，尋常準之。
綽和尚云：十念相續，似若不難，然諸凡夫心如野馬，識劇猨猴，馳騁六塵，何曾停息？各須宜致信心，豫自克念，使積習成性，善根堅固也。如佛告大王：人積善行，死無惡念，如樹先傾，倒必隨曲也。若刀風一至，百苦湊身，若習先不在，懷念何可辨？各宜同志三五，預結言要，臨命終時，迭相開曉，為稱彌陀名號，愿生極樂，聲聲相次，使成十念。
所言十念雖有多釋，然一心十遍稱念南無阿彌陀佛，謂之十念。此義順經文，余如下料簡。
次、臨終勸念者，善友同行，有其志者，為順佛教，為利眾生，為善根，為結緣，從染患初，來問病床，幸垂勸進矣。但勸誘之趣應在人意，今且為自身結其詞云：佛子年來之間，止此界悕望，唯修西方業，就中本所期是臨終十念。今既臥病床，不可不恐。須閉目合掌，一心誓期：自非佛相好，勿見余色；自非佛法音，勿聞余聲；自非佛正教，勿說余事；自非往生事，勿思余事。如是乃至命終之後，坐寶蓮臺上，從彌陀佛後，圣眾圍遮。過十萬億國土之間亦復如是。勿緣余境界，唯至極樂世界七寶池中，始應舉目合掌，見彌陀尊容，聞甚深法音，聞諸佛功德香，嘗法喜禪悅味，頂禮海會圣眾，悟入普賢行愿。
今有十事，應當一心聽，一心念。每一一念，莫生疑心。一、先應發大乘實智，知生死由來。如大圓覺經偈云：一切諸眾生，無始幻無明，皆從諸如來，圓覺心建立。
當知生死即涅盤，煩惱即菩提，圓融無礙，無二無別，而由一念妄心入生死界來，無明病所盲，久忘本覺道。但諸法從本來，常自寂滅相，如幻無定性，隨心而轉變，是故佛子應念三寶，翻邪歸正。然佛是醫王，法是良藥，僧是瞻病人，除無明病，開正見眼，示本覺道，引接凈土，無如佛法僧。是故佛子先應生大醫王想，一心念佛，南無三世十方一切諸佛，南無本師釋迦牟尼佛，南無藥師琉璃光佛，
十念已上。次應生妙良藥想，一心念法，南無三世佛母摩訶般若波羅蜜，南無平等大慧妙法蓮華經，南無八萬十二一切正法。次應生隨逐護念想，一心念僧，南無觀世音菩薩，南無大勢至菩薩，南無普賢菩薩，南無文殊師利菩薩，南無彌勒菩薩，南無地藏菩薩，南無龍樹菩薩，南無三世十方一切圣眾，南無極樂界會一切三寶，南無三世十方一切三寶。
三念已上。或隨宜同音助念，或令聞鐘聲增正念，下去準之。
二、法性雖平等，亦不離假有。如彌陀佛言：通達諸法性，一切空無我，專求凈佛土，必成如是剎。故為往生凈土，先應厭離此界，今此娑婆世界是惡業所感，眾苦本源也。生老病死，輪轉無際，三界獄縛，無一可樂。若於此時不厭離之，當於何生離輪回耶？然阿彌陀佛有不思議威力，若一心稱名，念念之中，滅八十億劫生死重罪，是故今當一心念彼佛，離此苦界，應作是念：愿阿彌陀佛決定拔濟我。
南無阿彌陀佛。見其十念以上，信心勢盡，應勸次事，下去準之。
三、應欣求凈土，西方極樂是大乘善根界，無苦無惱處，一托蓮胎，永離生死，眼瞻彌陀之圣容，耳聞深妙之尊教，一切快樂，無不具足。若人臨終時十念彌陀佛，決定往生彼安樂國。佛子適得人身，亦值佛教，猶一眼龜值浮木孔，若於此時不得往生，還墮三惡八難之中，聞法尚難，何況往生？故應一心稱念彼佛，應作是念：愿佛今日決定引接於我往生極樂。
四、凡欲往生彼國者，須求其業，如彼佛本愿云：設我得佛，十方眾生聞我名號，系念我國，殖諸德本，至心回向，欲生我國，不果遂者，不取正覺。佛子一生之間，偏修西方業，所修業雖多，所期唯極樂。今須重聚集三際一切善根，盡回向極樂。應作是念：愿由我所有一切善根力，今日決定往生極樂。
五、又本愿云：設我得佛，十方眾生發菩提心修諸功德，至心發愿，欲生我國，臨壽終時，假令不與大眾圍遶，現其人前者，不取正覺。佛子久已發菩提心，及諸善根回向極樂。今須重發菩提心念彼佛，應作此念：愿我為利樂一切眾生，今日決定往生極樂。
六、既知佛子本來具往生業，今須專念彌陀如來，令業增盛，然彼佛功德無量無邊，不可具說。今現在十方各河沙等諸佛常稱贊彼佛功德，如是稱贊，設經沙劫，終不可窮盡。佛子總應一心歸命彼佛功德，應念：我今一念之中盡以歸命彌陀如來一切萬德。
七、佛子應念阿彌陀佛一色相，令心住一境，謂彼佛色身如閻浮檀金，威德巍巍如金山王，無量相好莊嚴其身，其中眉間白毫右旋婉轉如五須彌，七百五俱胝六百萬光明熾然赫奕，如億千日月，是即無漏萬德之所成就，大定智悲之所流出也。須臾之間憶此相者，能滅九十六億那由他河沙微塵數劫生死重罪，是故今當憶念彼相，決定滅除罪業，應作此念：愿白毫相光滅我諸罪。
八、彼白毫相若干光明常照十方世界，念佛眾生攝取不舍。當知大悲光明決定來照，如華嚴偈云：又放光明名見佛，彼光覺悟命終者，念佛三昧必見佛，命終之後生佛前。故今應作是念：愿彌陀佛放清凈光，遙照我心，覺悟我心，轉境界自體，當生三種愛，令得念佛三昧，成就往生極樂。
九、彌陀如來非唯以光遙照，自與觀音、勢至常來擁護行者，何況父母於病子，其心偏重？動法性山，入生死海，當知是時佛放大光明，與諸圣眾俱來引接擁護。惑障相隔，雖不能見，大悲愿不可疑，決定來入此室。故佛子應作是念：愿佛放大光明，決定來迎往生極樂。
南無阿彌陀佛。以上第七、八、九條事，常應勸誘。其余條時時用之。
若病者氣力漸漸羸劣時，應云：佛與觀音、勢至、無量圣眾俱來，擎寶蓮華，引攝佛子。
十、正臨終時，應云：佛子知不？但今即是最後心也。臨終一念，勝百年業。若過此剎那，生處應定。今正是其時，當一心念佛，決定往生西方極樂微妙凈土八功德池中七寶蓮臺上。應作是念：如來本誓，一毫無謬，愿佛決定引攝我。
或漸漸取略，應念：愿佛必引攝。
如是瞻病者氣色，隨順其所應，但以一事為最後一念，不得眾多。其詞進止可殊用意，勿令病者生攀緣。
問：如觀佛三昧經說：佛告阿難：若有眾生殺父害母，罵辱六親，作是罪者，命終之時，銅狗張口，化十八車，狀如金車，寶蓋在上，一切火焰化為玉女，罪人遙見，心生歡喜，我欲往中。風刀解時，寒急失聲：寧得好火在車上坐，燃火自爆。作是念已，即便命終。揮攉之間，已坐金車，顧瞻玉女，皆捉鐵斧折截其身。
又言：復有眾生犯四重禁，虛食信施，誹謗邪見，不識因果，斷學般若，毀十方佛，偷僧只物，婬佚無道，逼略凈戒諸比丘尼姊妹親戚，不知慚愧，毀辱所親，造眾惡事。此人罪報，臨命終時，風刀解身，偃臥，化作寶樹及清涼池，火焰化作金葉蓮華，諸鐵嘴蟲化為鳧鴈，地獄痛聲如詠歌音，罪人聞已，如此好處，吾當游中。念已，尋時坐火：善男子！汝稱佛名故，諸罪消滅，我來迎汝。彼是詠歌之音，此陳滅罪之語，二音既別，故不同也。
四、佛者，彼經一切火焰化為玉女，罪人遙見，心生歡喜，我欲往中。坐金車已，顧瞻玉女，皆捉鐵斧折截其身。觀經言：爾時，彼佛即遣化佛、化觀世音、化大勢至，至行者前。
以此四義準知，蓮華來迎不同觀佛三昧經說。
看病之人能了此相，數問病者所有諸事，依前行儀，種種教化。