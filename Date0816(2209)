爾時，長者子寶積說此偈已，白佛言：世尊！是五百長者子皆已發阿耨多羅三藐三菩提心，愿聞得佛國土清凈，唯愿世尊說諸菩薩凈土之行！
從此下訖，有十一品半經是第二、正說分。就正說，文分為三：初、半品，即是大圣法王自對機命宗說佛國因果；第二、從訖九品，是凈名大士助佛闡揚，說不思議解脫佛國因果。第三國。
復次，菩薩於有余國得成佛時，往昔所化十善直心眾生不得來生。何以故？三界內結業猶未斷故，生其國者，皆是往昔所化修四種四諦八直心眾生，能斷界內結業盡，如此等人來生其國，即是三藏二乘生滅四諦住八直道之直心，通教三乘無生四諦住八直道之直心，別教一乘無量四諦住八直道之直心，圓教一乘無作四諦住八直道之直心。凡有七種直心，斷界內結盡，無有為緣集妄諂眾生來生有余國，故言直心是菩薩凈土，七種不諂眾生來生其國也。
復次，菩薩果報土成佛時，三藏、通、教三種直心眾生皆不得生果報之土。何以故？別惑未斷，不得來生，但是往昔所化別教菩薩、圓教菩薩二種直心眾生，無二邊之諂，來生其國，故言不諂眾生來生其國也。
復次，菩薩於常寂光土成佛時，但是往昔所化圓教無作八直道直心無諂眾生來生其國。直心生國，其義如是，豈可一種世間，十善癡直心之來生其國也？
深心是菩薩凈土，菩薩成佛時，具足功德眾生來生其國。
是二、釋十二因緣，辨深心義。約余法門，非為不得，亦何離十二因緣也？明深心亦有五種：一、事中深心，世間深心，修福也。四種約觀十二因緣明深心：一、下智觀生滅因緣，是三藏教門深心也；中智觀無生因緣，通教明深心也；上智觀無量因緣，即別教明深心也；上上智觀無作因緣，即圓教明深心也。
此五種深心，四權一實，菩薩了知非權非實，而權而實，雙修深心，成就眾生，凈佛國土，慈悲誓愿普薰一切，教他贊嘆隨喜。上上深心成就，即具真應二身，八相成道，隨四國眾生，應以佛身得度，即於四土成佛時，是諸深心有緣之類來生其國，隨其所修深心，若事若理，而為說法分別諸義，類直心可解。而言具足功德者，緣覺人能深心修諸福德，故法華經云：若人有福，曾供養佛，志求勝法，為說緣覺。即是此義，但具有二種：一、橫具深心，凈同居土，名具功德，來生其國也；二、豎具深心，窮因緣源，所有功德皆在三土，具足即是豎具諸義，類直心可知也。
菩提心是菩薩凈土，菩薩成佛時，大乘眾生來生其國。
大乘心者，即是四教大乘四種菩薩發菩提心也，皆上求佛果，下化眾生，故名為大。三藏菩薩約生滅四諦起四弘誓愿，通教約無生四諦起四弘誓愿，別教約無量四諦起四弘誓愿，圓教約無作四諦起四弘誓愿，愿力因緣薰被眾生。此四種大乘心，三權一實，圓教菩薩修權實大乘之心，成就眾生，凈佛國土，自發大乘心，亦教他發心贊嘆隨喜，菩薩後成佛時，同居四種大乘眾生來生其國，有余三種大乘眾生來生其國，果報土二種大乘眾生來生其國，常寂光土一種大乘眾生來生其國，余類直心可知也。