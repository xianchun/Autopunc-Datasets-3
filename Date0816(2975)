時彌勒菩薩摩訶薩白上座善現言：大德！彼菩薩摩訶薩緣如是事，起隨喜回向心，實無如是所緣事如彼菩薩摩訶薩所取相。
具壽善現言：大士！若無所緣事如所取相者，彼菩薩摩訶薩隨喜回向心以取相為方便，普緣十方無數無量無邊世界，一一世界無數無量無邊諸佛已涅盤者，從初發心乃至法滅所有善根，及弟子等所有善根，一切合集，現前隨喜，回向無上正等菩提。如是所起隨喜回向，將非顛倒？如於無常謂常，是想顛倒、心顛倒、見顛倒；於苦謂樂，是想顛倒、心顛倒、見顛倒；於無我謂我，是想顛倒、心顛倒、見顛倒；於不凈謂凈，是想顛倒、心顛倒、見顛倒。此於無相而取其相，亦應如是。
大士！如所緣事，實無所有，隨喜回向心亦如是，諸善根等亦如是，無上正等菩提亦如是，色受想行識亦如是，眼耳鼻舌身意處亦如是，色聲香味觸法處亦如是，眼界、色界、眼識界及眼觸、眼觸為緣所生諸受亦如是，耳界、聲界、耳識界及耳觸、耳觸為緣所生諸受亦如是，鼻界、香界、鼻識界及鼻觸、鼻觸為緣所生諸受亦如是，舌界、味界、舌識界及舌觸、舌觸為緣所生諸受亦如是，身界、觸界、身識界及身觸、身觸為緣所生諸受亦如是，意界、法界、意識界及意觸、意觸為緣所生諸受亦如是，地水火風空識界亦如是，無明、行、識、名色、六處、觸、受、愛、取、有、生、老死愁嘆苦憂惱亦如是，布施、凈戒、安忍、精進、靜慮、般若波羅蜜多亦如是，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦如是，真如、法界、法性、不虛妄性、不變異性、平等性、離生性、法定、法住、實際、虛空界、不思議界亦如是，苦集滅道圣諦亦如是，四靜慮、四無量、四無色定亦如是，八解脫、八勝處、九次第定、十遍處亦如是，四念住、四正斷、四神足、五根、五力、七等覺支、八圣道支亦如是，空、無相、無愿解脫門亦如是，五眼、六神通亦如是，佛十力、四無所畏、四無礙解、大慈大悲大喜大舍、十八佛不共法亦如是，無忘失法、住舍性亦如是，一切智、道相智、一切相智亦如是，一切陀羅尼門、一切三摩地門亦如是，諸聲聞、獨覺、大乘亦如是。
大士！若如所緣事，實無所有，隨喜回向心亦如是，諸善根等亦如是，無上正等菩提亦如是，色受想行識亦如是，眼耳鼻舌身意處亦如是，色聲香味觸法處亦如是，眼界、色界、眼識界及眼觸、眼觸為緣所生諸受亦如是，耳界、聲界、耳識界及耳觸、耳觸為緣所生諸受亦如是，鼻界、香界、鼻識界及鼻觸、鼻觸為緣所生諸受亦如是，舌界、味界、舌識界及舌觸、舌觸為緣所生諸受亦如是，身界、觸界、身識界及身觸、身觸為緣所生諸受亦如是，意界、法界、意識界及意觸、意觸為緣所生諸受亦如是，地水火風空識界亦如是，無明、行、識、名色、六處、觸、受、愛、取、有、生、老死愁嘆苦憂惱亦如是，布施、凈戒、安忍、精進、靜慮、般若波羅蜜多亦如是，內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦如是，真如、法界、法性、不虛妄性、不變異性、平等性、離生性、法定、法住、實際、虛空界、不思議界亦如是，苦集滅道圣諦亦如是，四靜慮、四無量、四無色定亦如是，八解脫、八勝處、九次第定、十遍處亦如是，四念住、四正斷、四神足、五根、五力、七等覺支、八圣道支亦如是，空、無相、無愿解脫門亦如是，五眼、六神通亦如是，佛十力、四無所畏、四無礙解、大慈大悲大喜大舍、十八佛不共法亦如是，無忘失法、住舍性亦如是，一切智、道相智、一切相智亦如是，一切陀羅尼門、一切三摩地門亦如是，諸聲聞、獨覺、大乘亦如是者，何等是所緣，何等是事，何等是隨喜回向心，何等是諸善根等，何等是無上正等菩提，而彼菩薩摩訶薩緣如是事，起隨喜心，回向無上正等菩提？
彌勒菩薩言：大德！若菩薩摩訶薩久修行六波羅蜜多，已曾供養無量諸佛，宿殖善根，久發大愿，為諸善友之所攝受，善學諸法自相空義，是菩薩摩訶薩能於所緣事、隨喜回向心、諸善根等、無上菩提及一切法皆不取相，而能發起隨喜回向阿耨多羅三藐三菩提。如是隨喜回向，以非二非不二為方便，非相非無相為方便，非有所得非無所得為方便，非染非凈為方便，非生非滅為方便故，於所緣事乃至無上正等菩提能不取相，不取相故，非顛倒攝。若有菩薩不久修行六波羅蜜多，未曾供養無量諸佛，不宿殖善根，未久發大愿，不為善友之所攝受，未於一切法善學自相空，是諸菩薩於所緣事、隨喜回向、諸善根等、無上菩提及一切法，猶取其相而起隨喜回向無上正等菩提，如是所起隨喜回向，以取相故，猶顛倒攝。
復次，大德！不應為彼新學大乘諸菩薩等，及於其前宣說般若波羅蜜多，亦不應為新學大乘諸菩薩等，及於其前宣說靜慮、精進、安忍、凈戒、布施波羅蜜多；不應為彼新學大乘諸菩薩等，及於其前宣說內空，亦不應為新學大乘諸菩薩等，及於其前宣說外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；不應為彼新學大乘諸菩薩等，及於其前宣說真如，亦不應為新學大乘諸菩薩等，及於其前宣說法界、法性、不虛妄性、不變異性、平等性、離生性、法定、法住、實際、虛空界、不思議界；不應為彼新學大乘諸菩薩等，及於其前宣說苦圣諦，亦不應為新學大乘諸菩薩等，及於其前宣說集滅道圣諦；不應為彼新學大乘諸菩薩等，及於其前宣說四靜慮，亦不應為新學大乘諸菩薩等，及於其前宣說四無量、四無色定；不應為彼新學大乘諸菩薩等，及於其前宣說八解脫，亦不應為新學大乘諸菩薩等，及於其前宣說八勝處、九次第定、十遍處；不應為彼新學大乘諸菩薩等，及於其前宣說四念住，亦不應為新學大乘諸菩薩等，及於其前宣說四正斷、四神足、五根、五力、七等覺支、八圣道支；不應為彼新學大乘諸菩薩等，及於其前宣說空解脫門，亦不應為新學大乘諸菩薩等，及於其前宣說無相、無愿解脫門；不應為彼新學大乘諸菩薩等，及於其前宣說五眼，亦不應為新學大乘諸菩薩等，及於其前宣說六神通；不應為彼新學大乘諸菩薩等，及於其前宣說佛十力，亦不應為新學大乘諸菩薩等，及於其前宣說四無所畏、四無礙解、大慈大悲大喜大舍、十八佛不共法；不應為彼新學大乘諸菩薩等，及於其前宣說無忘失法，亦不應為新學大乘諸菩薩等，及於其前宣說住舍性；不應為彼新學大乘諸菩薩等，及於其前宣說一切智，亦不應為新學大乘諸菩薩等，及於其前宣說道相智、一切相智；不應為彼新學大乘諸菩薩等，及於其前宣說一切陀羅尼門，亦不應為新學大乘諸菩薩等，及於其前宣說一切三摩地門；不應為彼新學大乘諸菩薩等，及於其前宣說一切法自相空義。何以故？大德！新學大乘諸菩薩等，於如是法雖有少分信敬愛樂，而彼聞已，尋皆忘失，驚疑恐慴，生毀謗故。
復次，大德！若不退轉菩薩摩訶薩或曾供養無量諸佛，宿殖善根，久發大愿，諸善知識所攝受者，應對其前，廣為辯說般若、靜慮、精進、安忍、凈戒、布施波羅蜜多；若不退轉菩薩摩訶薩或曾供養無量諸佛，宿殖善根，久發大愿，諸善知識所攝受者，應對其前，廣為辯說內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；若不退轉菩薩摩訶薩或曾供養無量諸佛，宿殖善根，久發大愿，諸善知識所攝受者，應對其前，廣為辯說真如、法界、法性、不虛妄性、不變異性、平等性、離生性、法定、法住、實際、虛空界、不思議界；若不退轉菩薩摩訶薩或曾供養無量諸佛，宿殖善根，久發大愿，諸善知識所攝受者，應對其前，廣為辯說苦圣諦、集圣諦、滅圣諦、道圣諦；若不退轉菩薩摩訶薩或曾供養無量諸佛，宿殖善根，久發大愿，諸善知識所攝受者，應對其前，廣為辯說四靜慮、四無量、四無色定；若不退轉菩薩摩訶薩或曾供養無量諸佛，宿殖善根，久發大愿，諸善知識所攝受者，應對其前，廣為辯說八解脫、八勝處、九次第定、十遍處；若不退轉菩薩摩訶薩或曾供養無量諸佛，宿殖善根，久發大愿，諸善知識所攝受者，應對其前，廣為辯說四念住、四正斷、四神足、五根、五力、七等覺支、八圣道支；若不退轉菩薩摩訶薩或曾供養無量諸佛，宿殖善根，久發大愿，諸善知識所攝受者，應對其前，廣為辯說空解脫門、無相解脫門、無愿解脫門；若不退轉菩薩摩訶薩或曾供養無量諸佛，宿殖善根，久發大愿，諸善知識所攝受者，應對其前，廣為辯說五眼、六神通；若不退轉菩薩摩訶薩或曾供養無量諸佛，宿殖善根，久發大愿，諸善知識所攝受者，應對其前，廣為辯說佛十力、四無所畏、四無礙解、大慈大悲大喜大舍、十八佛不共法；若不退轉菩薩摩訶薩或曾供養無量諸佛，宿殖善根，久發大愿，諸善知識所攝受者，應對其前，廣為辯說無忘失法、住舍性；若不退轉菩薩摩訶薩或曾供養無量諸佛，宿殖善根，久發大愿，諸善知識所攝受者，應對其前，廣為辯說一切智、道相智、一切相智；若不退轉菩薩摩訶薩或曾供養無量諸佛，宿殖善根，久發大愿，諸善知識所攝受者，應對其前，廣為辯說一切陀羅尼門、一切三摩地門；若不退轉菩薩摩訶薩或曾供養無量諸佛，宿殖善根，久發大愿，諸善知識所攝受者，應對其前，廣為辯說一切法自相空義。何以故？大德！如是不退轉菩薩摩訶薩及曾供養無量諸佛，宿殖善根，久發大愿，諸善知識所攝受者，若聞此法，皆能受持，終不廢忘，心不驚疑，不恐不慴，不毀謗故。
尒時，具壽善現白彌勒菩薩言：菩薩摩訶薩應以如是隨喜俱行諸福業事，回向無上正等菩提，謂所用心隨喜回向，此所用心盡滅離變，此所緣事及諸善根亦皆如心盡滅離變。此中何等是所用心？復以何等為所緣事及諸善根而說隨喜回向無上正等菩提？是心於心，理不應有隨喜回向，以無二心俱時起故，心亦不可隨喜回向，心自性故。
大士！若菩薩摩訶薩修行般若波羅蜜多時，能如實知色無所有，受想行識無所有；眼處無所有，耳鼻舌身意處無所有；色處無所有，聲香味觸法處無所有；眼界無所有，色界、眼識界及眼觸、眼觸為緣所生諸受無所有；耳界無所有，聲界、耳識界及耳觸、耳觸為緣所生諸受無所有；鼻界無所有，香界、鼻識界及鼻觸、鼻觸為緣所生諸受無所有；舌界無所有，味界、舌識界及舌觸、舌觸為緣所生諸受無所有；身界無所有，觸界、身識界及身觸、身觸為緣所生諸受無所有；意界無所有，法界、意識界及意觸、意觸為緣所生諸受無所有；地界無所有，水火風空識界無所有；無明無所有，行、識、名色、六處、觸、受、愛、取、有、生、老死愁嘆苦憂惱無所有；布施波羅蜜多無所有，凈戒、安忍、精進、靜慮、般若波羅蜜多無所有；內空無所有，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空無所有；真如無所有，法界、法性、不虛妄性、不變異性、平等性、離生性、法定、法住、實際、虛空界、不思議界無所有；苦圣諦無所有，集滅道圣諦無所有；四靜慮無所有，四無量、四無色定無所有；八解脫無所有，八勝處、九次第定、十遍處無所有；四念住無所有，四正斷、四神足、五根、五力、七等覺支、八圣道支無所有；空解脫門無所有，無相、無愿解脫門無所有；五眼無所有，六神通無所有；佛十力無所有，四無所畏、四無礙解、大慈大悲大喜大舍、十八佛不共法無所有；無忘失法無所有，住舍性無所有；一切智無所有，道相智、一切相智無所有；一切陀羅尼門無所有，一切三摩地門無所有；預流果無所有，一來、不還、阿羅漢果無所有；獨覺菩提無所有；菩薩摩訶薩行無所有；無上正等菩提無所有。大士！是菩薩摩訶薩既如實知一切法皆無所有，以隨喜俱行福業事回向無上正等菩提，是名無顛倒隨喜回向阿耨多羅三藐三菩提。
尒時，天帝釋白具壽善現言：大德！新學大乘菩薩摩訶薩聞如是法，其心將無驚疑恐怖？大德！新學大乘菩薩摩訶薩云何以所修集一切善根回向無上正等菩提？大德！新學大乘菩薩摩訶薩云何攝受隨喜俱行諸福業事回向無上正等菩提？
時具壽善現承彌勒菩薩摩訶薩神力加被，告天帝釋言：憍尸迦！新學大乘菩薩摩訶薩若修般若波羅蜜多，以無所得為方便，無相為方便，攝受般若波羅蜜多；若修靜慮、精進、安忍、凈戒、布施波羅蜜多，以無所得為方便，無相為方便，攝受靜慮、精進、安忍、凈戒、布施波羅蜜多。若住內空，以無所得為方便，無相為方便，攝受內空；若住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，以無所得為方便，無相為方便，攝受外空乃至無性自性空。若住真如，以無所得為方便，無相為方便，攝受真如；若住法界、法性、不虛妄性、不變異性、平等性、離生性、法定、法住、實際、虛空界、不思議界，以無所得為方便，無相為方便，攝受法界乃至不思議界。若住苦圣諦，以無所得為方便，無相為方便，攝受苦圣諦；若住集滅道圣諦，以無所得為方便，無相為方便，攝受集滅道圣諦。若修四靜慮，以無所得為方便，無相為方便，攝受四靜慮；若修四無量、四無色定，以無所得為方便，無相為方便，攝受四無量、四無色定。若修八解脫，以無所得為方便，無相為方便，攝受八解脫；若修八勝處、九次第定、十遍處，以無所得為方便，無相為方便，攝受八勝處、九次第定、十遍處。若修四念住，以無所得為方便，無相為方便，攝受四念住；若修四正斷、四神足、五根、五力、七等覺支、八圣道支，以無所得為方便，無相為方便，攝受四正斷乃至八圣道支。若修空解脫門，以無所得為方便，無相為方便，攝受空解脫門；若修無相、無愿解脫門，以無所得為方便，無相為方便，攝受無相、無愿解脫門。若修五眼，以無所得為方便，無相為方便，攝受五眼；若修六神通，以無所得為方便，無相為方便，攝受六神通。若修佛十力，以無所得為方便，無相為方便，攝受佛十力；若修四無所畏、四無礙解、大慈大悲大喜大舍、十八佛不共法，以無所得為方便，無相為方便，攝受四無所畏乃至十八佛不共法。若修無忘失法，以無所得為方便，無相為方便，攝受無忘失法；若修住舍性，以無所得為方便，無相為方便，攝受住舍性。若修一切智，以無所得為方便，無相為方便，攝受一切智；若修道相智、一切相智，以無所得為方便，無相為方便，攝受道相智、一切相智。若修一切陀羅尼門，以無所得為方便，無相為方便，攝受一切陀羅尼門；若修一切三摩地門，以無所得為方便，無相為方便，攝受一切三摩地門。若修菩薩摩訶薩行，以無所得為方便，無相為方便，攝受菩薩摩訶薩行。若修無上正等菩提，以無所得為方便，無相為方便，攝受無上正等菩提。
憍尸迦！是菩薩摩訶薩由此因緣，多信解般若波羅蜜多，多信解靜慮、精進、安忍、凈戒、布施波羅蜜多；多信解內空，多信解外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；多信解真如，多信解法界、法性、不虛妄性、不變異性、平等性、離生性、法定、法住、實際、虛空界、不思議界；多信解苦圣諦，多信解集滅道圣諦；多信解四靜慮，多信解四無量、四無色定；多信解八解脫，多信解八勝處、九次第定、十遍處；多信解四念住，多信解四正斷、四神足、五根、五力、七等覺支、八圣道支；多信解空解脫門，多信解無相、無愿解脫門；多信解五眼，多信解六神通；多信解佛十力，多信解四無所畏、四無礙解、大慈大悲大喜大舍、十八佛不共法；多信解無忘失法，多信解住舍性；多信解一切智，多信解道相智、一切相智；多信解一切陀羅尼門，多信解一切三摩地門；多信解菩薩摩訶薩行；多信解無上正等菩提。
憍尸迦！是菩薩摩訶薩由此因緣，常為善友之所攝受，如是善友以無量門巧妙文義為其辯說般若、靜慮、精進、安忍、凈戒、布施波羅蜜多相應之法，以如是法教誡教授，令其乃至得入菩薩正性離生，常不遠離般若、靜慮、精進、安忍、凈戒、布施波羅蜜多；以如是法教誡教授，令其乃至得入菩薩正性離生，常不遠離內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；以如是法教誡教授，令其乃至得入菩薩正性離生，常不遠離真如、法界、法性、不虛妄性、不變異性、平等性、離生性、法定、法住、實際、虛空界、不思議界；以如是法教誡教授，令其乃至得入菩薩正性離生，常不遠離苦圣諦、集圣諦、滅圣諦、道圣諦；以如是法教誡教授，令其乃至得入菩薩正性離生，常不遠離四靜慮、四無量、四無色定；以如是法教誡教授，令其乃至得入菩薩正性離生，常不遠離八解脫、八勝處、九次第定、十遍處；以如是法教誡教授，令其乃至得入菩薩正性離生，常不遠離四念住、四正斷、四神足、五根、五力、七等覺支、八圣道支；以如是法教誡教授，令其乃至得入菩薩正性離生，常不遠離空解脫門、無相解脫門、無愿解脫門；以如是法教誡教授，令其乃至得入菩薩正性離生，常不遠離五眼、六神通；以如是法教誡教授，令其乃至得入菩薩正性離生，常不遠離佛十力、四無所畏、四無礙解、大慈大悲大喜大舍、十八佛不共法；以如是法教誡教授，令其乃至得入菩薩正性離生，常不遠離無忘失法、住舍性；以如是法教誡教授，令其乃至得入菩薩正性離生，常不遠離一切智、道相智、一切相智；以如是法教誡教授，令其乃至得入菩薩正性離生，常不遠離一切陀羅尼門、一切三摩地門；以如是法教誡教授，令其乃至得入菩薩正性離生，常不遠離菩薩摩訶薩行；以如是法教誡教授，令其乃至得入菩薩正性離生，常不遠離無上正等菩提。亦為辯說諸惡魔事，令其聞已，於諸魔事，心無增減。何以故？諸魔事業，性無所有，不可得故。亦以是法教誡教授，令其乃至得入菩薩正性離生，常不遠離佛薄伽梵，於諸佛所，殖眾善根，復由善根所攝受故，常生菩薩摩訶薩家，乃至無上正等菩提，於諸善根，常不遠離。憍尸迦！新學大乘菩薩摩訶薩若能如是以無所得為方便，無相為方便，攝受諸功德，於諸功德，多深信解，常為善友之所攝受，聞如是法，心不驚疑，不恐不怖。
復次，憍尸迦！新學大乘菩薩摩訶薩隨所修集布施、凈戒、安忍、精進、靜慮、般若波羅蜜多，應以無所得為方便，無相為方便，與一切有情皆悉同共回向無上正等菩提；隨所安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，應以無所得為方便，無相為方便，與一切有情皆悉同共回向無上正等菩提；隨所安住真如、法界、法性、不虛妄性、不變異性、平等性、離生性、法定、法住、實際、虛空界、不思議界，應以無所得為方便，無相為方便，與一切有情皆悉同共回向無上正等菩提；隨所安住苦圣諦、集圣諦、滅圣諦、道圣諦，應以無所得為方便，無相為方便，與一切有情皆悉同共回向無上正等菩提；隨所修集四靜慮、四無量、四無色定，應以無所得為方便，無相為方便，與一切有情皆悉同共回向無上正等菩提；隨所修集八解脫、八勝處、九次第定、十遍處，應以無所得為方便，無相為方便，與一切有情皆悉同共回向無上正等菩提；隨所修集四念住、四正斷、四神足、五根、五力、七等覺支、八圣道支，應以無所得為方便，無相為方便，與一切有情皆悉同共回向無上正等菩提；隨所修集空解脫門、無相解脫門、無愿解脫門，應以無所得為方便，無相為方便，與一切有情皆悉同共回向無上正等菩提；隨所修集五眼、六神通，應以無所得為方便，無相為方便，與一切有情皆悉同共回向無上正等菩提；隨所修集佛十力、四無所畏、四無礙解、大慈大悲大喜大舍、十八佛不共法，應以無所得為方便，無相為方便，與一切有情皆悉同共回向無上正等菩提；隨所修集無忘失法、住舍性，應以無所得為方便，無相為方便，與一切有情皆悉同共回向無上正等菩提；隨所修集一切智、道相智、一切相智，應以無所得為方便，無相為方便，與一切有情皆悉同共回向無上正等菩提；隨所修集一切陀羅尼門、一切三摩地門，應以無所得為方便，無相為方便，與一切有情皆悉同共回向無上正等菩提；隨所修集菩薩摩訶薩行，應以無所得為方便，無相為方便，與一切有情皆悉同共回向無上正等菩提；隨所修集無上正等菩提，應以無所得為方便，無相為方便，與一切有情皆悉同共回向無上正等菩提。
復次，憍尸迦！新學大乘菩薩摩訶薩，應普於十方無數無量無邊世界，一一世界各有無數無量無邊斷諸有路，絕戲論道，棄諸重擔，摧聚落刺，盡諸有結，具足正智，心善解脫，巧說法要，一切如來應正等覺及諸弟子所成戒蘊、定蘊、慧蘊、解脫蘊、解脫智見蘊，及所起作種種功德，并於是處所種善根，謂剎帝利大族、婆羅門大族、長者大族、居士大族等所種善根；若四大王眾天、三十三天、夜摩天、覩史多天、樂變化天、他化自在天所種善根；若梵眾天、梵輔天、梵會天、大梵天、光天、少光天、無量光天、極光凈天、凈天、少凈天、無量凈天、遍凈天、廣天、少廣天、無量廣天、廣果天所種善根；若無繁天、無熱天、善現天、善見天、色究竟天等所種善根。如是一切合集稱量，現前發起比余善根為最為勝，為尊為高，為妙為微妙，為上為無上，無等無等等隨喜之心，復以如是隨喜俱行諸福業事，與一切有情同共回向阿耨多羅三藐三菩提。
尒時，彌勒菩薩摩訶薩問具壽善現言：大德！新學大乘菩薩摩訶薩若念諸佛及弟子眾所有功德，并人天等所種善根，如是一切合集稱量，現前發起比余善根為最為勝，為尊為高，為妙為微妙，為上為無上，無等無等等隨喜之心，復以如是隨喜善根，與諸有情皆悉同共回向無上正等菩提，是菩薩摩訶薩云何不墮想顛倒、心顛倒、見顛倒？
具壽善現答言：大士！若菩薩摩訶薩於所念佛及弟子眾所有功德，不起諸佛及弟子眾功德之想；於人天等所種善根，不起善根、人天等想；於所發起隨喜回向無上正等菩提之心，亦復不起隨喜回向無上正等菩提心想，是菩薩摩訶薩所起隨喜回向，無想顛倒，無心顛倒，無見顛倒。若菩薩摩訶薩於所念佛及弟子眾所有功德，取佛、弟子功德之相；於人天等所種善根，取彼善根、人天等相；於所發起隨喜回向無上正等菩提之心，取所發起隨喜回向無上正等菩提心相，是菩薩摩訶薩所起隨喜回向，有想顛倒，有心顛倒，有見顛倒。
復次，大士！若菩薩摩訶薩以如是隨喜心念一切佛及弟子眾功德善根，正知此心盡滅離變，非能隨喜，正知彼法其性亦然，非所隨喜，又正了達能回向心法性亦尒，非能回向，及正了達所回向法其性亦尒，非所回向。若有能依如是所說隨喜回向是正非邪，菩薩摩訶薩皆應如是隨喜回向。
復次，大士！若菩薩摩訶薩於過去未來現在一切如來應正等覺，從初發心至得無上正等菩提乃至法滅，於其中間所有功德，若佛弟子及諸獨覺依彼佛法所起善根，若諸異生聞彼說法所種善根，若諸龍神、藥叉、健達縛、阿素洛、揭路茶、緊捺洛、莫呼洛伽、人非人等，聞彼說法所種善根，若剎帝利大族、婆羅門大族、長者大族、居士大族聞彼說法所種善根，若四大王眾天、三十三天、夜摩天、覩史多天、樂變化天、他化自在天聞彼說法所種善根，若梵眾天、梵輔天、梵會天、大梵天、光天、少光天、無量光天、極光凈天、凈天、少凈天、無量凈天、遍凈天、廣天、少廣天、無量廣天、廣果天聞彼說法所種善根，若無繁天、無熱天、善現天、善見天、色究竟天聞彼說法所種善根，若善男子善女人等，聞所說法發趣無上正等覺心，勤修種種諸菩薩行。如是一切合集稱量，現前發起比余善根為最為勝，為尊為高，為妙為微妙，為上為無上，無等無等等隨喜之心，復以如是隨喜善根與諸有情皆悉同共回向無上正等菩提。
於如是時，若正解了諸能隨喜回向之法盡滅離變，諸所隨喜回向之法自性皆空，雖如是知，而能隨喜回向無上正等菩提。復於是時，若正解了都無有法可能隨喜回向於法。何以故？以一切法自性皆空，空中都無能所隨喜回向法故。雖如是知，而能隨喜回向無上正等菩提。是菩薩摩訶薩若能如是隨喜回向，修行般若波羅蜜多，修行靜慮、精進、安忍、凈戒、布施波羅蜜多，無想顛倒，無心顛倒，無見顛倒。所以者何？是菩薩摩訶薩於隨喜心不生執著，於所隨喜功德善根亦不執著，於回向心不生執著，於所回向無上菩提亦不執著，由無執著，不墮顛倒。如是菩薩摩訶薩所起隨喜回向心，名為無上隨喜回向。