爾時，世尊贊諸比丘：善哉！善哉！汝等善能修無我想道生曰：將奪先與也。
智秀曰：此下第四段，為說勝修，奪其所執也，有四章：第一、將奪先定其所執也。第二、比丘乃更說諸譬，自是而非他。第三、佛回譬有在，使比丘成失。第四、為說勝修，先許說而未說，先作兩翻，明其所修無實義；後正明修也。此即第一章。
時諸比丘即白佛言至我等善修如是諸想。
道生曰：既蒙善哉，乃逞余修以自多也。
僧亮曰：既蒙稱美，乃更說余想也。不名為圣者，自慶之言也。
智秀曰：第二章也。
爾時，佛告諸比丘言至但知文字，未達其義。
道生曰：醉人之譬，以不更修為惑也。徒知昔說無我之名，未達更修之乖義，醉有所歸也。
僧亮曰：汝以醉為不醉，知醉之名，未達醉、不醉義也。
僧宗曰：此下奪因也，有四章：第一、回醉譬，置比丘上。第二、廣列八倒，以示大眾。免八倒者，可名為修，如其不免，云何名修耶？第三、結八倒，與比丘言，非但有輕倒，亦有重倒也。第四、為說勝三修法，代其所執也。未達義者，佛果是常，金剛以還是無常，而汝一向請，修常樂為醉，修苦空為不醉義耶？若知於佛果計苦空、生死計常樂是惑者，此乃真識醉耳。
寶亮曰：此下第二勸也，有四章明義：第一、自此訖醫說三修，先轉醉譬與比丘也；第二、從說三修訖人不知正修諸法，舉八倒明兩非也；第三、從汝諸比丘於苦法中訖而不知義，舉四倒釋是非也；第四、明兩是也。生死作苦無常亦是，佛上作常樂亦是也。
智秀曰：此下第三章。
何等為義？如彼醉人至於非轉處而生轉想。
僧亮曰：何等以醉為不醉義耶？
僧宗曰：義釋在下也。如彼醉人者，即回醉譬與比丘也。謂醉人所見，其實不轉，而生轉想；佛果實常，而計無常，此即大醉。而自不知，故云不達義也。
我者，即是佛義至憍慢貢高，流轉生死。
僧亮曰：知見自在，是佛義也。身無慮解，故以不遷為法身義；內滅苦是樂，謂涅盤義也；身智、涅盤皆無非法，是凈義也。
法瑤曰：比丘自說凡夫想倒，今明凡夫我想，乃更為得無我想觀，更為失也。醉人之譬，翻然在己也。
僧宗曰：更分明顯前所以是倒也。我以自在為義，佛以覺了為義，由覺萬法，所以自在，應云佛是我義，辭倒也。下句例爾，不以無為為常義者，含三無為，故不取也。今舉法身，貴在有體。
汝等若言我亦修集至我今當說勝三修法。
道生曰：更修既非，前修亦覺，常者如來法身道生曰：二乘不見常，故無常也。
道生曰：反正見故，不得出苦。
道生曰：夫橫起者，皆有為也。
是名不顛倒，以不倒故至應知如是常樂我凈。
僧亮曰：正說勝三修也。
法瑤曰：既明二種四倒，不知其義。次明二種四不倒，知其義者，即文自顯，不復記也。
時諸比丘白佛言：世尊至而見放舍，欲入涅盤。
道生曰：既已斥其解非，便應教其修是，故復得請之。
如來若見顧念教勑至同共正住，修於梵行。
道生曰：若佛涅盤，無復教者，雖修梵行，終不能得離此毒身。
道生曰：言佛若住世教我者，乃當得隨佛入此涅盤也。
僧亮曰：上嘆昔三修，取定於如來，如來已判；比丘雖悟昔修是倒，未得後修為用，請求教導，頂受修習也。隨佛涅盤者，修既是倒，云何與此毒身同止？佛若現滅，隨佛而去也。
僧宗曰：上請不住，退保昔教，既蒙開釋，始知未達。敬服前言，我既有倒，應須除滅，如其不住，欲隨佛取滅。尋取滅之意，如似猶協前教，雖不要住，意在未舍，所以不敢公言。執教者，既蒙開釋，愧在未達耳。
寶亮曰：此下第三，請始也。就此中亦有三意：第一、直領解；第二、請佛住，教我勝三修；第三、佛若不受我請，今當逐佛入涅盤者，以死要佛也。
智秀曰：開說勝修，悟解情薄，今更請佛住，重為己說。云隨佛入涅盤者，不謂別有涅盤可入，由佛昔云得涅盤時，必應舍身故，用理切之辭以為請也。
爾時，佛告諸比丘：汝等不應至亦以付囑摩訶迦葉。
道生曰：所以付囑聲聞者，明要須兼解，然後得道也。迦葉在佛前出家，以十方佛為師。佛既成道，為佛弟子，苦行第一，深解成就，必可以軌誨後學，故付囑也。
僧亮曰：答請教之言也。教汝遺法，今留在後也。
僧宗曰：向以辭倒請住，今明付囑有人，何患倒之不除也？
寶亮曰：第三勸也。就此中有三意，先一、非其第一請意，云但修勝修，隨滅何益耶？第二、出所依止人，迦葉既為依止處者，如佛在世無異，何患欲修勝修而無地耶？有人解云：此迦葉即是三十四問者也。謂不應然，正是聲聞中上座者耳。故六卷云：以聲聞乘故，不能流通，非都不能也。是佛大弟子，于時不來故，知先是體常之人。
汝等當知，先所修集無常、苦想非是真實僧亮曰：一切經藏皆付迦葉比丘，得知前非後是也。
法瑤曰：將欲設譬，使其分明知昔解必非，勸學今之所說，故先誡勑之。
僧亮曰：春者，農之始也。無常之教，乃學之始也。
法瑤曰：卉物開秀悅情之時，以譬聽者機發之時也。時而聞法，莫不開悅也。
僧宗曰：譬有三意：初明過去佛邊得解譬也，次明失解譬，後明更感今佛聞常發解譬也，眾生有善，值過去佛，感應相交，善萌開發，喻彼和適之時也。
智秀曰：譬旨有二：前從始訖乃知非真，顯學人本有極修當果之解，為佛偏教所益，尋之不能得也；後從是時寶珠訖譬明今日教，顯極修之旨，現昔偏教之下求者，終能於中得也。開此二意，以誡學人慎彼前失，慕斯後得也。前譬中有兩意，初訖沒深水中，正顯極修之珠，沒於偏教之水也。春至則卉木斯萌，譬感興而教發，善心榮秀。
僧亮曰：陳如五人，應聞者也。
僧宗曰：應是住前凡夫人。
寶亮曰：通譬三乘人也。
僧亮曰：稟承經教，洗除邪惑，譬大池浴也。
僧宗曰：三世佛法通譬也。池中有水，水從池出，請佛法之中有理有教，理教從佛法出也。
寶亮曰：釋迦出世，從鹿園至雙樹，通譬池也。
僧亮曰：依經求理，始用聞思，既入理不深，若船之浮水上者也。何者？眾生本有四倒之計，謂一切法常，佛欲斷之，說一切也。知諸方藥者，善解法相也。法身懸絕，譬遠方來也。
是時，舊醫不知諮受，反生貢高輕慢之心。
僧亮曰：見處王宮，受五欲樂，眾生不識，起凡夫想也。于時外道自稱云是一切智人，蔑瞿曇也。
彼時明醫即便依附至唯愿為我宣暢解說。
僧亮曰：將欲去之，必先受之，所以稟彼四禪、四空行等法也。
法瑤曰：詣彼師門，或諮受常倒也。
僧宗曰：維摩經云：以無心意、無受行，而悉摧伏諸外道。斯蓋四攝之中，同事攝也。
舊醫答言：卿今若能至隨我所能，當給走使。
道生曰：成佛凡四十八年也。一日屈節，則終身成師也。
僧亮曰：要終身為弟子。
法瑤曰：從得道夜至涅盤夜，其間凡四十八年。爾時六師，一不降化，與佛角辨抗行。師徒之義未絕，曲意伺機，喻之給使。又釋四十八年者，謂四禪八禪也。
僧亮曰：菩薩以受化為國也。示稟其術，知其非道，使師及弟子，舉世知非，於悟分轉近，有入國見王之義，以為喻也。
法瑤曰：邪師所訓者，亦可以法而化為共見也。
僧宗曰：此第三譬也。未成佛之前，漸欲背邪，而未全正，兩邊同信，義言共入也。
慧朗曰：于時有五百賈客得度，未度之前，若遇外道，便受邪法，值佛則度，二機不定，故云共入也。
道生曰：五戒十善亦是醫方，實以舍下，而似生上為伎藝也。
大王當知！應善分別至此法如是可以療病。
道生曰：以定除亂，謂之治國；以慧去結，謂之療病也。
爾時，國王聞是語已至然後倍復恭敬客醫。
僧亮曰：此第三譬也。使人知邪，後乃顯正。洗浴受摩，取草詣樹，即入禪定，降魔成佛。于時靜身得定，以譬治國；慧能斷結，譬治病也。
法瑤曰：上來并是成佛之前事，此以下譬成佛後事也。神通等為伎術，三歸五戒為方藥也。戒以禁非，定以靜亂，為治國也。
僧宗曰：說生死過患令背，為醫方也。令修戒定，為伎術也。以五戒十善生凈土故，即是治國也；以不凈止貪，慈悲止瞋，因緣止癡，即是療病也。佛道既成，邪心殄息，喻如驅出。
是時，客醫作是念言至實愛念者，當求一愿。
僧亮曰：此第四譬也。今正是時者，五人應悟之時也。有愛念者，感理冥會，令無差也。當求一愿者，惑從相起，觀空則滅，空理無二，故云一也。
法瑤曰：佛唯化是愿，但化遂由乎眾生，義言求也。
曇濟曰：一愿者，譬一空門也。
僧宗曰：第四譬也。是說四諦，除邪我之時至也。一愿者，世尊所應說者，常與無常，大之與小，今日未得雙說，故言一也。于時正在三七日思惟，知眾生有從化之理，愿得遂也。
王即答言：從此右臂及余身分，隨意所求，一切相與。
僧亮曰：身雖多分，而性空無二，無二則無非我所惜也。
僧宗曰：方便智易用，如右臂也。終聞常教，皆有受義，故言一切相與也。
慧朗曰：右臂者，取一邊之義，譬偏教也。
彼客醫言：王雖許我一切身分，然我不敢多有所求。
僧亮曰：無則無多非所求也。
僧宗曰：雖知終當圓說，即時唯可偏教，故云不敢多有求也。
今所求者，愿王宣令至是藥毒害，多傷損故。
僧亮曰：我見是眾惑之本，譬所損之處多也。
僧宗曰：展轉相聞，譬之宣令也。
若故服者，當斬其首至常處安樂，故求是愿。
僧亮曰：若起身見，則斷慧也。身見斷故，無復凡夫橫理之惑。
時王答言：汝之所求至若為藥者，當斬其首。
道生曰：已受五戒十善之化，此欲為說無常教也。
僧亮曰：五人觀空得道，一切眾生皆知身內無我，宣令一國之義也。信正背邪，理不為難向，然從命為，蓋不足言也。夫萬善以信根為首，若以倒見為藥，則無信根，為斷首之義也。
爾時，客醫和合眾藥至以療眾病，無不得差。
道生曰：譬無常等五門觀也。
僧亮曰：更思治門，斷思惟結也。
法瑤曰：辛苦等味，譬無常等觀也。前云醫方伎藝，談化之始也；此言辛苦，敘教之終也。一段事畢，故言無不得差也。
其後不久，王復得病，即命是醫：我今病困，當云何治？
道生曰：執無常教，該於常也。
僧亮曰：第五譬也。邪我已滅，不識真我，謂一切法無自在者，謗佛法身，始覺病起也。當云何治者，斷惑次第，機來扣佛，致辭如此也。
曇濟曰：應聞常教，故以無常解為病也。
寶亮曰：此下第四譬也。知涅盤機發，所以言病，眾生已聞四時教說，心神漸開，推理而言，佛不應無常，而生斷滅之見，喻之若病也。
智秀曰：得無常解，即謬倒佛上，以其常患亦消，即有無常病起，故言不久也。
醫占王病應用乳藥至王今患熱，正應服乳。
道生曰：應說常也。
僧亮曰：既以無我為倒，應以八自在為治，故云應服乳也。是大妄語者，無我者，旨在生死，而云一切，是則妄語也。顛倒煩惱能燒眾生，取譬患熱也。
法瑤曰：本以無常之火焚燒生死，而以濫執佛地，病之甚者，故云患熱也。
僧宗曰：無常倒心，虛而不實，以謬起故，應云虛熱；真常之解，清涼真實，故云應服乳也。
時王語醫：汝今狂耶？為熱病乎？而言服乳能除此病。
法瑤曰：執無常教，以為理極，此譬未信說常之時也。
寶亮曰：譬三勸三請。
汝先言毒，今云何服？欲欺我耶？
道生曰：執昔教，難今教也。
先醫所贊，汝言是毒至我本舊醫定為勝汝。
僧亮曰：謂前醫先覺，故云勝也。
是時，客醫復語王言至如彼蟲道偶成字耳。
道生曰：本不在字，則非字矣。邪說不在常，非常說也。
僧亮曰：蟲不識字，雖字非字，智者豈有識字之怪耶？不別諸病，悉用乳藥者，病起於麻麥之我，不可用我而為治。若起八自在之上者，可得用我治彼不識也。
僧宗曰：上三修中，廣明八倒，但有其名，未得其實，何異蟲跡耶？
是先舊醫不解乳藥至亦是毒害，亦是甘露。
道生曰：投非其病，則成毒害也。
僧亮曰：用得其所，投中其病，是為甘露，不則為毒。
云何是藥，復名甘露？若是乳牛不食酒糟、滑草、麥䴬。
道生曰：邪設於常，中實已變，外以如本，而能惑於人，為酒糟也。既生常惑，無常尋起，為滑草也。所說無實，為麥䴬也。
僧亮曰：乳功在乎善養，解我亦由乎說者，無以惑心說我，行則成倒也。酒糟、滑草者，釋口易下，入腹為患，我見則附情易，安則為病也。我見有名無實，喻如麥䴬空無實也。
法瑤曰：牛者，譬佛菩薩也。既以乳譬常教，今以乳從牛出，是則常教由佛菩薩說也。糟無真味，人之所惡，以況邪說樂凈之法，其實是苦，實不凈也。常倒者，謂湛然不易，而實無時暫停，喻滑草也。麥䴬內空，以譬無我也。
僧宗曰：酒糟者，食則醉亂，懷相在心，則迷真法也。滑草者，其體性利，噉則傷中，譬之利使也。麥䴬無味，喻浮澹之心不得理味也。
寶亮曰：酒糟、麥䴬本是虛秏之物，以譬斷見，滑草乃一往悅情，喻如著相說常見也。
僧亮曰：受化弟子善能問難，能使真我之旨顯而不謬。
放牧之處不在高原，亦不下濕。
道生曰：讀誦諸經，已養法身，若專在去結，譬處高源；若從斯起惑，譬處下濕。
僧亮曰：慢心高原，染心如下濕，弘通之病莫過此也。
法瑤曰：執我在三界，為下濕；執無我濫佛地，為高原；縱容中道，離此患也。
飲以清水，不令馳走。
道生曰：無相之說，譬之清水也。
僧亮曰：以定水自資，不行亂境也。
法瑤曰：飲以中道之水，不馳於二邊之散也。
僧亮曰：不與惡知識相親近也。
僧宗曰：特牛譬外道也。特牛無乳，外道無有真常法也。
飲食調適，行住得所。
道生曰：授法不偏，為中適也。
僧亮曰：調譬諸道品，行住以譬合時則說，不合則止也。
法瑤曰：飲以解脫為漿，食以禪悅為味，行則為觀，住則為止。止觀不失其宜，為中和之道，行住得所也。
如是乳者，能除諸病至其余一切皆名毒害。
僧宗曰：備上諸德，乳必可服。菩薩善具通法之德，常名可信也。
爾時，大王聞是語已至即便服之，病得除愈。
僧宗曰：即今說也。眾中有先悟言下旨者，如王也。
尋時宣令一切國內從今已往當服乳藥。
法瑤曰：相勸信常，無執無常，以為極也。
國人聞之，皆生瞋恨至皆懷瞋恨，悉集王所。
道生曰：親承音旨，猶懷疑惑，何況傳聞者耶？
法瑤曰：其中猶有執無常者，復須轉教，方起深信也。
王言：汝等不應於我至皆服乳藥，病悉除愈。
法瑤曰：督厲之辭也。常以無常皆是佛教，豈得信無常而不信常耶？
汝等比丘當知！如來至為大醫王出現於世。
僧宗曰：此下合譬也。其文甚略，舉其綱紐耳。此合第二佛出世譬也。
降伏一切外道邪醫至我為醫王，欲伏外道。
僧宗曰：合第三譬也。
故唱是言，無我無人至為知時故，如是無我。
僧宗曰：合第四譬也。
有因緣故，亦說有我至應當如是修集是法。
僧宗曰：合第五譬。