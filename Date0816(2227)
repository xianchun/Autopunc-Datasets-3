下八品，明二利行；此之一品，明二利果。令於果德愛樂希求，故此一品明菩提處。或上八品，別明二利，此之一品，總明二利。香臺，佛號。一佛果德寄一佛標勝，令下位以希求。標佛號以為品名，明二利以修習。佛身光顯，相類高臺，積香為之，利濟群物，故名香臺。此品廣明彼事，名。
時舍利子當於何食？
贊曰：品段有五：初、鶖子念食；二、無垢訶止；三、命使往求法；四、得食而返；五、時眾獲益。此初文也。佛制以時，非時勿食，食時既至，所以思惟。摩訶，大也。薩埵，有情也。簡前小位，言大有情。舊經唯云菩薩當於何食，今又有聲聞。
時無垢稱而聞正法。
贊曰：下第二、明無垢訶止。此訶也，隨順小乘八解脫除貪欲，大乘八解除定障故。又定障中，貪為首故，八解脫觀，為除五境所有貪欲。仁今已住，貪欲永亡，財食有悕，染習猶在，勿以污心而聞正法，應除財食之欲，而生法食之愿。又阿含經說：食有九種，謂段、觸、思、識、禪、愿、念、解脫及喜，應常專念舍初四食，應勤修常業，欣後五種出世間食。故云解脫仁者已住，勿以財食染污其心。財食即是段食攝故。
若欲食者未曾有食。
贊曰：此止也。止今思，許當說。
時無垢稱殊勝神通。
贊曰：下第三段、命使往求，有四：初、示有食之處；二、選誰能往求；三、化令傳滿，不住無為；本思利他未滿，不盡有為。
集法財寶不盡有為。
贊曰：此有二對：法財無厭，不住無為；不樂二乘少法，唯樂大乘廣法，不盡有為。誓愿無退，度有情，不住無為；誓愿圓滿，無休息故，不盡有為。
積集一切不盡有為。
贊曰：此有二對：集妙法藥不息，不住無為；隨病授藥無休，不盡有為。知眾生病，能外用故，不住無為；能息眾病，永不休息，不盡有為。
諸善男子精勤修學。
贊曰：此結成二不盡不住。
爾時，一切身心踴躍。
贊曰：自下第三、歡喜供養贊德而還，有三：初、聞法歡喜；次、華香供養；後、贊禮而還。此初也。聞法開發曾未悟者，勸勵已悟諸菩薩心，故大歡喜，身心踴躍。
以無量種深沒於膝。
贊曰：此華香供養，有二：初、供養三尊；後、散遍世界。如文可知。有法之處，如佛塔廟，理須供養，況表佛土，本所唯凈，亦表有情滅煩惱惡，故覆於地，足可修行法性等益，故深沒膝。
時諸菩薩便往彼國。
贊曰：此贊禮而還。身業歸故頂禮，語業歸故稱贊，利益既周，故須還國。